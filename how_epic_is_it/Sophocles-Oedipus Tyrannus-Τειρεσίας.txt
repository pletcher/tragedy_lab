φεῦ φεῦ, φρονεῖν ὡς δεινὸν ἔνθα μὴ τέλη λύῃ φρονοῦντι·  ταῦτα γὰρ καλῶς ἐγὼ εἰδὼς διώλεσʼ·  οὐ γὰρ ἂν δεῦρʼ ἱκόμην. ἄφες μʼ  ἐς οἴκους·  ῥᾷστα γὰρ τὸ σόν τε σὺ κἀγὼ διοίσω τοὐμόν, ἢν ἐμοὶ πίθῃ. ὁρῶ γὰρ οὐδὲ σοὶ τὸ σὸν φώνημʼ ἰὸν πρὸς καιρόν·  ὡς οὖν μηδʼ ἐγὼ ταὐτὸν πάθω— πάντες γὰρ οὐ φρονεῖτʼ·  ἐγὼ δʼ οὐ μή ποτε τἄμʼ, ὡς ἂν εἴπω μὴ τὰ σʼ, ἐκφήνω κακά. ἐγὼ οὔτʼ ἐμαυτὸν οὔτε σʼ ἀλγυνῶ.  τί ταῦτʼ ἄλλως ἐλέγχεις; οὐ γὰρ ἂν πύθοιό μου. ὀργὴν ἐμέμψω τὴν ἐμήν, τὴν σὴν δʼ ὁμοῦ ναίουσαν οὐ κατεῖδες, ἀλλʼ ἐμὲ ψέγεις. ἥξει γὰρ αὐτά, κἂν ἐγὼ σιγῇ στέγω. οὐκ ἂν πέρα φράσαιμι.  πρὸς τάδʼ, εἰ θέλεις, θυμοῦ διʼ ὀργῆς ἥτις ἀγριωτάτη. ἄληθες;  ἐννέπω σὲ  τῷ κηρύγματι ᾧπερ προεῖπας ἐμμένειν, κἀφʼ ἡμέρας τῆς νῦν προσαυδᾶν μήτε τούσδε μήτʼ ἐμέ, ὡς ὄντι γῆς τῆσδʼ ἀνοσίῳ μιάστορι. πέφευγα·  τἀληθὲς γὰρ ἰσχῦον τρέφω. πρὸς σοῦ·  σὺ γάρ μʼ ἄκοντα προυτρέψω λέγειν. οὐχὶ ξυνῆκας πρόσθεν;  ἢ  ʼκπειρᾷ λέγων; φονέα σε φημὶ τἀνδρὸς οὗ ζητεῖς κυρεῖν. εἴπω τι δῆτα κἄλλʼ, ἵνʼ ὀργίζῃ πλέον; λεληθέναι σε φημὶ σὺν τοῖς φιλτάτοις αἴσχισθʼ ὁμιλοῦντʼ, οὐδʼ ὁρᾶν ἵνʼ εἶ κακοῦ. εἴπερ τί γʼ ἐστὶ τῆς ἀληθείας σθένος. σὺ δʼ ἄθλιός γε ταῦτʼ ὀνειδίζων, ἃ σοὶ οὐδεὶς ὃς οὐχὶ τῶνδʼ ὀνειδιεῖ τάχα. οὐ γάρ σε μοῖρα πρός γʼ ἐμοῦ πεσεῖν, ἐπεὶ ἱκανὸς Ἀπόλλων, ᾧ τάδʼ ἐκπρᾶξαι μέλει. Κρέων δέ σοι πῆμʼ οὐδέν, ἀλλʼ αὐτὸς σὺ σοί. εἰ καὶ τυραννεῖς, ἐξισωτέον τὸ γοῦν ἴσʼ ἀντιλέξαι·  τοῦδε γὰρ κἀγὼ κρατῶ. οὐ γάρ τι σοὶ ζῶ δοῦλος, ἀλλὰ Λοξίᾳ· ὥστʼ οὐ Κρέοντος προστάτου γεγράψομαι. λέγω δʼ, ἐπειδὴ καὶ τυφλόν μʼ ὠνείδισας· σὺ καὶ δέδορκας κοὐ βλέπεις ἵνʼ εἶ κακοῦ, οὐδʼ ἔνθα ναίεις, οὐδʼ ὅτων οἰκεῖς μέτα. ἆρʼ οἶσθʼ ἀφʼ ὧν εἶ; καὶ λέληθας ἐχθρὸς ὢν τοῖς σοῖσιν αὐτοῦ νέρθε κἀπὶ γῆς ἄνω, καί σʼ ἀμφιπλὴξ μητρός τε καὶ τοῦ σοῦ πατρὸς ἐλᾷ ποτʼ ἐκ γῆς τῆσδε δεινόπους ἀρά, βλέποντα νῦν μὲν ὄρθʼ, ἔπειτα δὲ σκότον. βοῆς δὲ τῆς σῆς ποῖος οὐκ ἔσται λιμήν, ποῖος Κιθαιρὼν οὐχὶ σύμφωνος τάχα, ὅταν καταίσθῃ τὸν ὑμέναιον, ὃν δόμοις ἄνορμον εἰσέπλευσας, εὐπλοίας τυχών; ἄλλων δὲ πλῆθος οὐκ ἐπαισθάνει κακῶν, ἅ σʼ ἐξισώσει σοί τε καὶ τοῖς σοῖς τέκνοις. πρὸς ταῦτα καὶ Κρέοντα καὶ τοὐμὸν στόμα προπηλάκιζε·  σοῦ γὰρ οὐκ ἔστιν βροτῶν κάκιον ὅστις ἐκτριβήσεταί ποτε. οὐδʼ ἱκόμην ἔγωγʼ  ἄν, εἰ σὺ μὴ ʼκάλεις. ἡμεῖς τοιοίδʼ ἔφυμεν, ὡς μὲν σοὶ δοκεῖ, μῶροι, γονεῦσι δʼ, οἵ σʼ ἔφυσαν, ἔμφρονες. ἥδʼ ἡμέρα φύσει σε καὶ διαφθερεῖ. οὔκουν σὺ ταῦτʼ  ἄριστος εὑρίσκειν ἔφυς; αὕτη γε μέντοι σʼ ἡ τύχη διώλεσεν. ἄπειμι τοίνυν·  καὶ σύ, παῖ, κόμιζέ με. εἰπὼν ἄπειμʼ ὧν οὕνεκʼ, ἦλθον, οὐ τὸ σὸν δείσας πρόσωπον·  οὐ γὰρ ἔσθʼ ὅπου μʼ ὀλεῖς. λέγω δέ σοι·  τὸν ἄνδρα τοῦτον, ὃν πάλαι ζητεῖς ἀπειλῶν κἀνακηρύσσων φόνον τὸν Λαΐειον, οὗτός ἐστιν ἐνθάδε, ξένος λόγῳ μέτοικος, εἶτα δʼ ἐγγενὴς φανήσεται Θηβαῖος, οὐδʼ ἡσθήσεται τῇ ξυμφορᾷ·  τυφλὸς γὰρ ἐκ δεδορκότος καὶ πτωχὸς ἀντὶ πλουσίου ξένην ἔπι σκήπτρῳ προδεικνὺς γαῖαν ἐμπορεύσεται. φανήσεται δὲ παισὶ τοῖς αὑτοῦ ξυνὼν ἀδελφὸς αὑτὸς καὶ πατήρ, κἀξ ἧς ἔφυ γυναικὸς υἱὸς καὶ πόσις, καὶ τοῦ πατρὸς ὁμόσπορός τε καὶ φονεύς.   καὶ ταῦτʼ  ἰὼν εἴσω λογίζου·  κἂν λάβῃς ἐψευσμένον, φάσκειν ἔμʼ ἤδη μαντικῇ μηδὲν φρονεῖν.