ἄνδρες χθονὸς τῆσδʼ εὐγενεῖς οἰκήτορες, ὁρῶ τινʼ ὑμᾶς ὀμμάτων εἰληφότας φόβον νεώρη τῆς ἐμῆς ἐπεισόδου, ὃν μήτʼ ὀκνεῖτε μήτʼ ἀφῆτʼ ἔπος κακόν. ἥκω γὰρ οὐχ ὡς δρᾶν τι βουληθείς, ἐπεὶ γέρων μέν εἰμι, πρὸς πόλιν δʼ ἐπίσταμαι σθένουσαν ἥκων, εἴ τινʼ Ἑλλάδος, μέγα. ἀλλʼ ἄνδρα τόνδε τηλικόσδʼ ἀπεστάλην πείσων ἕπεσθαι πρὸς τὸ Καδμείων πέδον, οὐκ ἐξ ἑνὸς στείλαντος, ἀλλʼ ἀνδρῶν ὑπὸ πάντων κελευσθείς, οὕνεχʼ ἧκέ μοι γένει τὰ τοῦδε πενθεῖν πήματʼ εἰς πλεῖστον πόλεως. ἀλλʼ ὦ ταλαίπωρʼ Οἰδίπους, κλύων ἐμοῦ ἱκοῦ πρὸς οἴκους.  πᾶς σε Καδμείων λεὼς καλεῖ δικαίως, ἐκ δὲ τῶν μάλιστʼ ἐγώ, ὅσῳπερ, εἰ μὴ πλεῖστον ἀνθρώπων ἔφυν κάκιστος, ἀλγῶ τοῖσι σοῖς κακοῖς, γέρον, ὁρῶν σε τὸν δύστηνον ὄντα μὲν ξένον, ἀεὶ δʼ ἀλήτην κἀπὶ προσπόλου μιᾶς βιοστερῆ χωροῦντα·  τὴν ἐγὼ τάλας οὐκ ἄν ποτʼ ἐς τοσοῦτον αἰκίας πεσεῖν ἔδοξʼ, ὅσον πέπτωκεν ἥδε δύσμορος, ἀεί σε κηδεύουσα καὶ  τὸ σὸν κάρα πτωχῷ διαίτῃ, τηλικοῦτος, οὐ γάμων ἔμπειρος, ἀλλὰ τοὐπιόντος ἁρπάσαι. ἆρʼ ἄθλιον τοὔνειδος, ὦ τάλας ἐγώ, ὠνείδισʼ εἰς σὲ κἀμὲ καὶ τὸ πᾶν γένος; ἀλλʼ οὐ γὰρ ἔστι τἀμφανῆ κρύπτειν, σύ νιν πρὸς θεῶν πατρῴων, Οἰδίπους, πεισθεὶς ἐμοὶ κρύψον, θελήσας ἄστυ καὶ δόμους μολεῖν τοὺς σοὺς πατρῴους, τήνδε τὴν πόλιν φίλως εἰπών·  ἐπαξία γάρ·  ἡ δʼ οἴκοι πλέον δίκῃ σέβοιτʼ ἄν, οὖσα σὴ πάλαι τροφός. πότερα νομίζεις δυστυχεῖν ἔμʼ ἐς τὰ σά, ἤ σʼ εἰς τὰ σαυτοῦ μᾶλλον, ἐνἐς τῷ νῦν λόγῳ; ὦ δύσμορʼ, οὐδὲ τῷ χρόνῳ φύσας φανεῖ φρένας ποτʼ ἀλλὰ λῦμα τῷ γήρᾳ τρέφει; χωρὶς τό τʼ εἰπεῖν πολλὰ καὶ τὰ καίρια. οὐ δῆθʼ  ὅτῳ γε νοῦς ἴσος καὶ σοὶ πάρα. μαρτύρομαι τούσδʼ, οὐ σέ· πρὸς δὲ τοὺς φίλους οἷʼ ἀνταμείβει ῥήματʼ, ἤν σʼ ἕλω ποτέ ἦ μὴν σὺ κἄνευ τοῦδε λυπηθεὶς ἔσει. παίδοιν δυοῖν σοι τὴν μὲν ἀρτίως ἐγὼ ξυναρπάσας ἔπεμψα, τὴν δʼ ἄξω τάχα. τάχʼ  ἕξεις μᾶλλον οἰμώζειν τάδε. τήνδε τʼ οὐ μακροῦ χρόνου. ὑμῖν ἂν εἴη τήνδε καιρὸς ἐξάγειν ἄκουσαν, εἰ θέλουσα μὴ πορεύεται. οὐχ ἅψομαι τοῦδʼ ἀνδρός, ἀλλὰ τῆς ἐμῆς. δίκαια. τοὺς ἐμοὺς ἄγω. εἴργου. πόλει μαχεῖ γάρ, εἴ τι πημανεῖς ἐμέ. μὴ ʼπίτασσʼ ἃ μὴ κρατεῖς. σοὶ  δʼ ἔγωγʼ ὁδοιπορεῖν. οὐκ ἄξεθʼ ὑμεῖς; οὔκουν ποτʼ ἐκ τούτοιν γε μὴ σκήπτροιν ἔτι ὁδοιπορήσῃς·  ἀλλʼ ἐπεὶ νικᾶν θέλεις πατρίδα τε τὴν σὴν καὶ φίλους, ὑφʼ  ὧν ἐγὼ ταχθεὶς τάδʼ ἔρδω, καὶ τύραννος ὢν ὅμως, νίκα.  χρόνῳ γάρ, οἶδʼ ἐγώ, γνώσει τάδε, ὁθούνεκʼ αὐτὸς αὑτὸν οὔτε νῦν καλὰ δρᾷς οὔτε πρόσθεν εἰργάσω βίᾳ φίλων, ὀργῇ χάριν δούς, ἥ σʼ ἀεὶ λυμαίνεται. μὴ ψαύειν λέγω. καὶ μεῖζον ἆρα ῥύσιον πόλει τάχα θήσεις·  ἐφάψομαι γὰρ οὐ ταύταιν μόναιν. τόνδʼ  ἀπάξομαι λαβών. τοῦτο νῦν πεπράξεται. αὐδῶ σιωπᾶν. ὁρᾶτε ταῦτα, τῆσδε γῆς ἐγχώριοι; οὔτοι καθέξω θυμόν, ἀλλʼ ἄξω βίᾳ κεἰ μοῦνός εἰμι τόνδε καὶ χρόνῳ βραδύς. δοκῶ. τοῖς τοι δικαίοις χὠ βραχὺς νικᾷ μέγαν. Ζεύς γʼ ἂν εἰδείη, σὺ δʼ οὔ. ὕβρις, ἀλλʼ ἀνεκτέα. ἐγὼ οὔτʼ ἄνανδρον τήνδε τὴν πόλιν νέμων, ὦ τέκνον Αἰγέως, οὔτʼ ἄβουλον, ὡς σὺ φῄς, τοὔργον τόδʼ ἐξέπραξα, γιγνώσκων δʼ ὅτι οὐδείς ποτʼ αὐτοὺς τῶν ἐμῶν ἂν ἐμπέσοι ζῆλος ξυναίμων, ὥστʼ ἐμοῦ τρέφειν βίᾳ. ᾔδη δʼ ὁθούνεκʼ ἄνδρα καὶ πατροκτόνον κἄναγνον οὐ δεξοίατʼ, οὐδʼ ὅτῳ γάμοι ξυνόντες ηὑρέθησαν ἀνόσιοι τέκνων. τοιοῦτον αὐτοῖς Ἄρεος εὔβουλον πάγον ἐγὼ ξυνῄδη χθόνιον ὄνθʼ, ὃς οὐκ ἐᾷ τοιούσδʼ ἀλήτας τῇδʼ ὁμοῦ ναίειν πόλει· ᾧ πίστιν ἴσχων τήνδʼ ἐχειρούμην ἄγραν. καὶ ταῦτʼ ἂν οὐκ ἔπρασσον, εἰ μή μοι πικρὰς αὐτῷ τʼ ἀρὰς ἠρᾶτο καὶ τὠμῷ γένει· ἀνθʼ ὧν πεπονθὼς ἠξίουν τάδʼ ἀντιδρᾶν. θυμοῦ γὰρ οὐδὲν γῆράς ἐστιν ἄλλο πλὴν θανεῖν·  θανόντων δʼ οὐδὲν ἄλγος ἅπτεται. πρὸς ταῦτα πράξεις οἷον ἂν θέλῃς·  ἐπεὶ ἐρημία με, κεἰ δίκαιʼ, ὅμως λέγω, σμικρὸν τίθησι· πρὸς δὲ τὰς πράξεις ὅμως, καὶ τηλικόσδʼ ὤν, ἀντιδρᾶν πειράσομαι. τί δῆτʼ ἀμαυρῷ φωτὶ προστάσσεις ποεῖν; οὐδὲν σὺ μεμπτὸν ἐνθάδʼ ὢν ἐρεῖς ἐμοί· οἴκοι δὲ χἠμεῖς εἰσόμεσθʼ ἃ χρὴ ποεῖν.