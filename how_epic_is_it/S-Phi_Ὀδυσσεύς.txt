ἀκτὴ μὲν ἥδε τῆς περιρρύτου χθονὸς Λήμνου, βροτοῖς ἄστιπτος οὐδʼ οἰκουμένη, ἔνθʼ, ὦ κρατίστου πατρὸς Ἑλλήνων τραφεὶς Ἀχιλλέως παῖ Νεοπτόλεμε, τὸν Μηλιᾶ Ποίαντος υἱὸν ἐξέθηκʼ ἐγώ ποτε, ταχθεὶς τόδʼ ἔρδειν τῶν ἀνασσόντων ὕπο, νόσῳ καταστάζοντα διαβόρῳ πόδα· ὅτʼ οὔτε λοιβῆς ἡμὶν οὔτε θυμάτων παρῆν ἑκήλοις προσθιγεῖν, ἀλλʼ ἀγρίαις κατεῖχʼ ἀεὶ πᾶν στρατόπεδον δυσφημίαις, βοῶν, στενάζων.  ἀλλὰ ταῦτα μὲν τί δεῖ λέγειν; ἀκμὴ γὰρ οὐ μακρῶν ἡμῖν λόγων, μὴ καὶ μάθῃ μʼ ἥκοντα κἀκχέω τὸ πᾶν σόφισμα, τῷ νιν αὐτίχʼ αἱρήσειν δοκῶ. ἀλλʼ ἔργον ἤδη σὸν τὰ λοίφʼ ὑπηρετεῖν σκοπεῖν θʼ ὅπου ʼστʼ ἐνταῦθα δίστομος πέτρα τοιάδʼ, ἵνʼ ἐν ψύχει μὲν ἡλίου διπλῆ πάρεστιν ἐνθάκησις, ἐν θέρει δʼ ὕπνον διʼ ἀμφιτρῆτος αὐλίου πέμπει πνοή· βαιὸν δʼ ἔνερθεν ἐξ ἀριστερᾶς τάχʼ ἂν ἴδοις ποτὸν κρηναῖον, εἴπερ ἐστὶ σῶν. ἅ μοι προσελθὼν σῖγα σήμαινʼ εἴτʼ ἐκεῖ χῶρον τὸν αὐτὸν  τόνδʼ ἔτʼ εἴτʼ ἄλλῃ κυρεῖ, ὡς τἀπίλοιπα τῶν λόγων σὺ μὲν κλύῃς, ἐγὼ δὲ φράζω, κοινὰ δʼ ἐξ ἀμφοῖν ἴῃ. ἄνωθεν ἢ κάτωθεν; οὐ γὰρ ἐννοῶ. ὅρα καθʼ ὕπνον μὴ καταυλισθεὶς κυρεῖ. οὐδʼ ἔνδον οἰκοποιός ἐστί τις τροφή; τὰ δʼ ἄλλʼ ἔρημα, κοὐδέν ἐσθʼ ὑπόστεγον; κείνου τὸ θησαύρισμα σημαίνεις τόδε. ἁνὴρ κατοικεῖ τούσδε τοὺς τόπους σαφῶς, κἄστʼ οὐχ ἑκάς που· πῶς γὰρ ἂν νοσῶν ἀνὴρ κῶλον παλαιᾷ κηρὶ προσβαίη μακράν; ἀλλʼ ἢ ʼπὶ φορβῆς νόστον ἐξελήλυθεν ἢ φύλλον εἴ τι νώδυνον κάτοιδέ που. τὸν οὖν παρόντα πέμψον εἰς κατασκοπήν, μὴ καὶ λάθῃ με προσπεσών· ὡς μᾶλλον ἂν ἕλοιτό μʼ ἢ τοὺς πάντας Ἀργείους λαβεῖν. Ἀχιλλέως παῖ, δεῖ σʼ ἐφʼ οἷς ἐλήλυθας γενναῖον εἶναι, μὴ μόνον τῷ σώματι, ἀλλʼ ἤν τι καινὸν ὧν πρὶν οὐκ ἀκήκοας κλύῃς, ὑπουργεῖν, ὡς ὑπηρέτης πάρει. τὴν Φιλοκτήτου σε δεῖ ψυχὴν ὅπως δόλοισιν  ἐκκλέψεις λέγων. ὅταν σʼ ἐρωτᾷ τίς τε καὶ πόθεν πάρει, λέγειν, Ἀχιλλέως παῖς· τόδʼ οὐχὶ κλεπτέον· πλεῖς δʼ ὡς πρὸς οἶκον, ἐκλιπὼν τὸ ναυτικὸν στράτευμʼ Ἀχαιῶν, ἔχθος ἐχθήρας μέγα, οἵ σʼ ἐν λιταῖς στείλαντες ἐξ οἴκων μολεῖν, μόνην ἔχοντες τήνδʼ ἅλωσιν Ἰλίου, οὐκ ἠξίωσαν τῶν Ἀχιλλείων ὅπλων ἐλθόντι δοῦναι κυρίως αἰτουμένῳ, ἀλλʼ αὔτʼ Ὀδυσσεῖ παρέδοσαν· λέγων ὅσʼ ἂν θέλῃς καθʼ ἡμῶν ἔσχατʼ ἐσχάτων κακά. τούτῳ  γὰρ οὐδέν μʼ ἀλγυνεῖς· εἰ δʼ ἐργάσει μὴ ταῦτα, λύπην πᾶσιν Ἀργείοις βαλεῖς. εἰ γὰρ τὰ τοῦδε τόξα μὴ ληφθήσεται, οὐκ ἔστι πέρσαι σοι τὸ Δαρδάνου πέδον. ὡς δʼ ἔστʼ ἐμοὶ μὲν οὐχί, σοὶ δʼ ὁμιλία πρὸς τόνδε πιστὴ καὶ βέβαιος, ἔκμαθε. σὺ μὲν πέπλευκας οὔτʼ ἔνορκος οὐδενὶ οὔτʼ ἐξ ἀνάγκης οὔτε τοῦ πρώτου στόλου· ἐμοὶ δὲ τούτων οὐδέν ἐστʼ ἀρνήσιμον. ὥστʼ εἴ με τόξων ἐγκρατὴς αἰσθήσεται, ὄλωλα καὶ σὲ προσδιαφθερῶ ξυνών. ἀλλʼ αὐτὸ τοῦτο δεῖ σοφισθῆναι, κλοπεὺς ὅπως γενήσει τῶν ἀνικήτων ὅπλων. ἔξοιδα, παῖ, φύσει σε μὴ πεφυκότα τοιαῦτα φωνεῖν μηδὲ τεχνᾶσθαι κακά· ἀλλʼ ἡδὺ γάρ τι κτῆμα τῆς νίκης λαβεῖν, τόλμα· δίκαιοι δʼ αὖθις ἐκφανούμεθα. νῦν δʼ εἰς ἀναιδὲς ἡμέρας μέρος βραχὺ δός μοι σεαυτόν, κᾆτα τὸν λοιπὸν χρόνον κέκλησο πάντων εὐσεβέστατος βροτῶν. ἐσθλοῦ πατρὸς παῖ, καὐτὸς ὢν νέος ποτὲ γλῶσσαν μὲν ἀργόν, χεῖρα δʼ εἶχον ἐργάτιν· νῦν δʼ εἰς ἔλεγχον ἐξιὼν ὁρῶ βροτοῖς τὴν γλῶσσαν, οὐχὶ τἄργα, πάνθʼ ἡγουμένην. λέγω σʼ ἐγὼ δόλῳ Φιλοκτήτην λαβεῖν. οὐ μὴ πίθηται·  πρὸς βίαν δʼ οὐκ ἂν λάβοις. ἰούς γʼ ἀφύκτους καὶ προπέμποντας φόνον. οὔ, μὴ δόλῳ λαβόντα γʼ, ὡς ἐγὼ λέγω. οὔκ, εἰ τὸ σωθῆναί γε τὸ ψεῦδος φέρει. ὅταν τι δρᾷς εἰς κέρδος, οὐκ ὀκνεῖν πρέπει. αἱρεῖ τὰ τόξα ταῦτα τὴν Τροίαν μόνα. οὔτʼ ἂν σὺ κείνων χωρὶς οὔτʼ ἐκεῖνα σοῦ. ὡς τοῦτό γʼ ἔρξας δύο φέρει δωρήματα. σοφός τʼ ἂν αὑτὸς κἀγαθὸς κεκλῇʼ ἅμα. ἦ μνημονεύεις οὖν ἅ σοι παρῄνεσα; σὺ μὲν μένων νυν κεῖνον ἐνθάδʼ ἐκδέχου, ἐγὼ δʼ ἄπειμι, μὴ κατοπτευθῶ παρών, καὶ τὸν σκοπὸν πρὸς ναῦν ἀποστελῶ πάλιν. καὶ δεῦρʼ, ἐάν μοι τοῦ χρόνου δοκῆτέ τι κατασχολάζειν, αὖθις ἐκπέμψω πάλιν τοῦτον τὸν αὐτὸν ἄνδρα, ναυκλήρου τρόποις μορφὴν δολώσας, ὡς ἂν ἀγνοία προσῇ· οὗ δῆτα, τέκνον, ποικίλως αὐδωμένου δέχου τὰ συμφέροντα τῶν ἀεὶ λόγων. ἐγὼ δὲ πρὸς ναῦν εἶμι, σοὶ παρεὶς τάδε· Ἑρμῆς δʼ ὁ πέμπων δόλιος ἡγήσαιτο νῷν Νίκη τʼ Ἀθάνα Πολιάς, ἣ σῴζει μʼ ἀεί. ὦ κάκιστʼ ἀνδρῶν, τί δρᾷς; οὐκ εἶ μεθεὶς τὰ τόξα ταῦτʼ ἐμοὶ πάλιν; Ὀδυσσέως, σάφʼ ἴσθʼ, ἐμοῦ γʼ, ὃν εἰσορᾷς. ἐγώ, σάφʼ ἴσθʼ, οὐκ ἄλλος· ὁμολογῶ τάδε. τοῦτο μέν, οὐδʼ ἢν θέλῃ, δράσει ποτʼ· ἀλλὰ καὶ σὲ δεῖ στείχειν ἅμʼ αὐτοῖς, ἢ βίᾳ στελοῦσί σε. ἢν μὴ ἕρπῃς ἑκών. Ζεύς ἐσθʼ, ἵνʼ εἰδῇς, Ζεύς, ὁ τῆσδε γῆς κρατῶν, Ζεύς, ᾧ δέδοκται ταῦθʼ· ὑπηρετῶ δʼ ἐγώ. οὔκ, ἀλλʼ ἀληθεῖς· ἡ δʼ ὁδὸς πορευτέα. ἐγὼ δέ φημι.  πειστέον τάδε. οὔκ, ἀλλʼ ὁμοίους τοῖς ἀρίστοισιν, μεθʼ ὧν Τροίαν σʼ ἑλεῖν δεῖ καὶ κατασκάψαι βίᾳ. τί δʼ ἐργασείεις; ξυλλάβετον αὐτόν· μὴ ʼπὶ τῷδʼ ἔστω τάδε. πόλλʼ ἂν λέγειν ἔχοιμι πρὸς τὰ τοῦδʼ ἔπη, εἴ μοι παρείκοι· νῦν δʼ ἑνὸς κρατῶ λόγου. οὗ γὰρ τοιούτων δεῖ, τοιοῦτός εἰμʼ ἐγώ· χὤπου δικαίων κἀγαθῶν ἀνδρῶν κρίσις, οὐκ ἂν λάβοις μου μᾶλλον οὐδένʼ εὐσεβῆ. νικᾶν γε μέντοι πανταχοῦ χρῄζων ἔφυν, πλὴν εἰς σέ· νῦν δὲ σοί γʼ ἑκὼν ἐκστήσομαι. ἄφετε γὰρ αὐτὸν μηδὲ προσψαύσητʼ ἔτι· ἐᾶτε μίμνειν.  οὐδὲ σοῦ προσχρῄζομεν, τά γʼ ὅπλʼ ἔχοντες ταῦτʼ, ἐπεὶ πάρεστι μὲν Τεῦκρος παρʼ ἡμῖν, τήνδʼ ἐπιστήμην ἔχων, ἐγώ θʼ, ὃς οἶμαι σοῦ κάκιον οὐδὲν ἂν τούτων κρατύνειν, μηδʼ ἐπιθύνειν χερί. τί δῆτα σοῦ δεῖ; χαῖρε τὴν Λῆμνον πατῶν· ἡμεῖς δʼ ἴωμεν, καὶ τάχʼ ἂν τὸ σὸν γέρας τιμὴν ἐμοὶ νείμειεν, ἣν σὲ χρῆν ἔχειν. μή μʼ ἀντιφώνει μηδέν, ὡς στείχοντα δή. χώρει σύ· μὴ πρόσλευσσε, γενναῖός περ ὤν, ἡμῶν ὅπως μὴ τὴν τύχην διαφθερεῖς. οὐκ ἂν φράσειας ἥντινʼ αὖ παλίντροπος κέλευθον ἕρπεις ὧδε σὺν σπουδῇ ταχύς; δεινόν γε φωνεῖς· ἡ δʼ ἁμαρτία τίς ἦν; ἔπραξας ἔργον ποῖον ὧν οὔ σοι πρέπον; τὸν ποῖον; ὤμοι· μῶν τι βουλεύει νέον; τί χρῆμα δράσεις; ὥς μʼ ὑπῆλθέ τις φόβος. ὦ Ζεῦ, τί λέξεις; οὔ τί που δοῦναι νοεῖς; πρὸς θεῶν, πότερα δὴ κερτομῶν λέγεις τάδε; τί φής, Ἀχιλλέως παῖ; τίνʼ εἴρηκας λόγον; ἀρχὴν κλύειν ἂν οὐδʼ ἅπαξ ἐβουλόμην. ἔστιν τις, ἔστιν ὅς σε κωλύσει τὸ δρᾶν. ξύμπας Ἀχαιῶν λαός, ἐν δὲ τοῖς ἐγώ. σὺ δʼ οὔτε φωνεῖς οὔτε δρασείεις σοφά. καὶ πῶς δίκαιον, ἅ γʼ ἔλαβες βουλαῖς ἐμαῖς, πάλιν μεθεῖναι ταῦτα; στρατὸν δʼ Ἀχαιῶν οὐ φοβεῖ, πράσσων τάδε; ξὺν τῷ δικαίῳ χεὶρ ἐμή σʼ ἀναγκάσει. οὔ τἄρα Τρωσίν, ἀλλὰ σοὶ μαχούμεθα. χεῖρα δεξιὰν ὁρᾷς κώπης ἐπιψαύουσαν; καίτοι σʼ ἐάσω· τῷ δὲ σύμπαντι στρατῷ λέξω τάδʼ ἐλθών, ὅς σε τιμωρήσεται. ἐγὼ δʼ ἀπαυδῶ γʼ, ᾧ θεοὶ ξυνίστορες, ὑπέρ τʼ Ἀτρειδῶν τοῦ τε σύμπαντος στρατοῦ. σάφʼ ἴσθι· καὶ πέλας γʼ ὁρᾷς, ὅς σʼ ἐς τὰ Τροίας πεδίʼ ἀποστελῶ βίᾳ, ἐάν τʼ Ἀχιλλέως παῖς ἐάν τε μὴ θέλῃ·