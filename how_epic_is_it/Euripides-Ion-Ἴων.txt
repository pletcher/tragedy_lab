ἅρματα μὲν τάδε λαμπρὰ τεθρίππων Ἥλιος ἤδη λάμπει κατὰ γῆν, ἄστρα δὲ φεύγει πυρὶ τῷδʼ αἰθέρος ἐς νύχθʼ ἱεράν· Παρνησιάδες δʼ ἄβατοι κορυφαὶ καταλαμπόμεναι τὴν ἡμερίαν ἁψῖδα βροτοῖσι δέχονται. σμύρνης δʼ ἀνύδρου καπνὸς εἰς ὀρόφους Φοίβου πέταται. θάσσει δὲ γυνὴ τρίποδα ζάθεον Δελφίς, ἀείδουσʼ Ἕλλησι βοάς, ἃς ἂν Ἀπόλλων κελαδήσῃ. ἀλλʼ, ὦ Φοίβου Δελφοὶ θέραπες, τὰς Κασταλίας ἀργυροειδεῖς βαίνετε δίνας, καθαραῖς δὲ δρόσοις ἀφυδρανάμενοι στείχετε ναούς· στόμα τʼ εὔφημον φρουρεῖν ἀγαθόν, φήμας τʼ ἀγαθὰς τοῖς ἐθέλουσιν μαντεύεσθαι γλώσσης ἰδίας ἀποφαίνειν. ἡμεῖς δέ, πόνους οὓς ἐκ παιδὸς μοχθοῦμεν ἀεί, πτόρθοισι δάφνης στέφεσίν θʼ ἱεροῖς ἐσόδους Φοίβου καθαρὰς θήσομεν, ὑγραῖς τε πέδον ῥανίσιν νοτερόν· πτηνῶν τʼ ἀγέλας, αἳ βλάπτουσιν σέμνʼ ἀναθήματα, τόξοισιν ἐμοῖς φυγάδας θήσομεν· ὡς γὰρ ἀμήτωρ ἀπάτωρ τε γεγὼς τοὺς θρέψαντας Φοίβου ναοὺς θεραπεύω. ἄγʼ, ὦ νεηθαλὲς ὦ καλλίστας προπόλευμα δά- φνας, ἃ τὰν Φοίβου θυμέλαν σαίρεις ὑπὸ ναοῖς, κήπων ἐξ ἀθανάτων, ἵνα δρόσοι τέγγουσʼ ἱεραί, ῥοὰν ἀέναον παγᾶν ἐκπροϊεῖσαι, μυρσίνας ἱερὰν φόβαν· ᾇ σαίρω δάπεδον θεοῦ παναμέριος ἅμʼ ἁλίου πτέρυγι θοᾷ λατρεύων τὸ κατʼ ἦμαρ. ὦ Παιὰν ὦ Παιάν, εὐαίων εὐαίων εἴης, ὦ Λατοῦς παῖ. καλόν γε τὸν πόνον, ὦ Φοῖβε, σοὶ πρὸ δόμων λατρεύ- ω τιμῶν μαντεῖον ἕδραν· κλεινὸς δʼ ὁ πόνος μοι θεοῖσιν δούλαν χέρʼ ἔχειν οὐ θνατοῖς, ἀλλʼ ἀθανάτοις· εὐφάμους δὲ πόνους μοχθεῖν οὐκ ἀποκάμνω. Φοῖβός μοι γενέτωρ πατήρ· τὸν βόσκοντα γὰρ εὐλογῶ, τὸ δʼ ὠφέλιμον ἐμοὶ πατέρος ὄνομα λέγω Φοίβου τοῦ κατὰ ναόν. ὦ Παιὰν ὦ Παιάν, εὐαίων εὐαίων εἴης, ὦ Λατοῦς παῖ. ἀλλʼ ἐκπαύσω γὰρ μόχθους δάφνας ὁλκοῖς, χρυσέων δʼ ἐκ τευχέων ῥίψω Γαίας παγάν, ἃν ἀποχεύονται Κασταλίας δῖναι, νοτερὸν ὕδωρ βάλλων, ὅσιος ἀπʼ εὐνᾶς ὤν. εἴθʼ οὕτως αἰεὶ Φοίβῳ λατρεύων μὴ παυσαίμαν, ἢ παυσαίμαν ἀγαθᾷ μοίρᾳ. ἔα ἔα· φοιτῶσʼ ἤδη λείπουσίν τε πτανοὶ Παρνασοῦ κοίτας· αὐδῶ μὴ χρίμπτειν θριγκοῖς μηδʼ ἐς χρυσήρεις οἴκους — μάρψω σʼ αὖ τόξοις, ὦ Ζηνὸς κῆρυξ, ὀρνίθων γαμφηλαῖς ἰσχὺν νικῶν. ὅδε πρὸς θυμέλας ἄλλος ἐρέσσει κύκνος. οὐκ ἄλλᾳ φοινικοφαῆ πόδα κινήσεις; οὐδέν σʼ ἁ φόρμιγξ ἁ Φοίβου σύμμολπος τόξων ῥύσαιτʼ ἄν. πάραγε πτέρυγας· λίμνας ἐπίβα τᾶς Δηλιάδος· αἱμάξεις, εἰ μὴ πείσῃ, τὰς καλλιφθόγγους ᾠδάς. ἔα ἔα· τίς ὅδʼ ὀρνίθων καινὸς προσέβα; μῶν ὑπὸ θριγκοὺς εὐναίας καρφυρὰς θήσων τέκνοις; ψαλμοί σʼ εἴρξουσιν τόξων. οὐ πείσῃ; χωρῶν δίναις ταῖς Ἀλφειοῦ παιδούργει, ἢ νάπος Ἴσθμιον, ὡς ἀναθήματα μὴ βλάπτηται ναοί θʼ οἱ Φοίβου κτείνειν δʼ ὑμᾶς αἰδοῦμαι τοὺς θεῶν ἀγγέλλοντας φήμας θνατοῖς· οἷς δʼ ἔγκειμαι μόχθοις, Φοίβῳ δουλεύσω, κοὐ λήξω τοὺς βόσκοντας θεραπεύων. οὐ θέμις, ὦ ξέναι. τίνα τήνδε θέλεις; στέμμασί γʼ ἐνδυτόν, ἀμφὶ δὲ Γοργόνες. εἰ μὲν ἐθύσατε πέλανον πρὸ δόμων καί τι πυθέσθαι χρῄζετε Φοίβου, πάριτʼ ἐς θυμέλας· ἐπὶ δʼ ἀσφάκτοις μήλοισι δόμων μὴ πάριτʼ ἐς μυχόν. πάντα θεᾶσθʼ, ὅ τι καὶ θέμις, ὄμμασι. δμῳαὶ δὲ τίνων κλῄζεσθε δόμων; γενναιότης σοι, καὶ τρόπων τεκμήριον τὸ σχῆμʼ ἔχεις τόδʼ, ἥτις εἶ ποτʼ, ὦ γύναι. γνοίη δʼ ἂν ὡς τὰ πολλά γʼ ἀνθρώπου πέρι τὸ σχῆμʼ ἰδών τις εἰ πέφυκεν εὐγενής. ἔα· ἀλλʼ ἐξέπληξάς μʼ, ὄμμα συγκλῄσασα σὸν δακρύοις θʼ ὑγράνασʼ εὐγενῆ παρηίδα, ὡς εἶδες ἁγνὰ Λοξίου χρηστήρια. τί ποτε μερίμνης ἐς τόδʼ ἦλθες, ὦ γύναι; ὃ πάντες ἄλλοι γύαλα λεύσσοντες θεοῦ χαίρουσιν, ἐνταῦθʼ ὄμμα σὸν δακρυρροεῖ; τί χρῆμʼ ἀνερμήνευτα δυσθυμῇ, γύναι; τίς δʼ εἶ; πόθεν γῆς ἦλθες; ἐκ ποίας πάτρας πέφυκας; ὄνομα τί σε καλεῖν ἡμᾶς χρεών; ὦ κλεινὸν οἰκοῦσʼ ἄστυ γενναίων τʼ ἄπο τραφεῖσα πατέρων, ὥς σε θαυμάζω, γύναι. πρὸς θεῶν ἀληθῶς, ὡς μεμύθευται βροτοῖς   ; ἐκ γῆς πατρός σου πρόγονος ἔβλαστεν πατήρ; ἦ καί σφʼ Ἀθάνα γῆθεν ἐξανείλετο; δίδωσι δʼ, ὥσπερ ἐν γραφῇ νομίζεται   ; ἤκουσα λῦσαι παρθένους τεῦχος θεᾶς. εἶἑν· τί δαὶ τόδʼ; ἆρʼ ἀληθὲς ἢ μάτην λόγος πατὴρ Ἐρεχθεὺς σὰς ἔθυσε συγγόνους; σὺ δʼ ἐξεσώθης πῶς κασιγνήτων μόνη; πατέρα δʼ ἀληθῶς χάσμα σὸν κρύπτει χθονός; Μακραὶ δὲ χῶρός ἐστʼ ἐκεῖ κεκλημένος; τιμᾷ σφε Πύθιος ἀστραπαί τε Πύθιαι. τί δὲ στυγεῖς σὺ τοῦ θεοῦ τὰ φίλτατα; πόσις δὲ τίς σʼ ἔγημʼ Ἀθηναίων, γύναι; τίς; εὐγενῆ νιν δεῖ πεφυκέναι τινά. καὶ πῶς ξένος σʼ ὢν ἔσχεν οὖσαν ἐγγενῆ; ὅροις ὑγροῖσιν, ὡς λέγουσʼ, ὡρισμένη. ἐπίκουρος ἐλθών; κᾆτα σὸν γαμεῖ λέχος; σὺν ἀνδρὶ δʼ ἥκεις ἢ μόνη χρηστήρια; πότερα θεατὴς ἢ χάριν μαντευμάτων; καρποῦ δʼ ὕπερ γῆς ἥκετʼ, ἢ παίδων πέρι; οὐδʼ ἔτεκες οὐδὲν πώποτʼ, ἀλλʼ ἄτεκνος εἶ; ὦ τλῆμον, ὡς τἄλλʼ εὐτυχοῦσʼ οὐκ εὐτυχεῖς. τοῦ θεοῦ καλοῦμαι δοῦλος εἰμί τʼ, ὦ γύναι. οὐκ οἶδα πλὴν ἕν· Λοξίου κεκλήμεθα. ὡς μὴ εἰδόθʼ ἥτις μʼ ἔτεκεν ἐξ ὅτου τʼ ἔφυν. ἅπαν θεοῦ μοι δῶμʼ, ἵνʼ ἂν λάβῃ μʼ ὕπνος. βρέφος λέγουσιν οἱ δοκοῦντες εἰδέναι. οὐπώποτʼ ἔγνων μαστόν· ἣ δʼ ἔθρεψέ με Φοίβου προφῆτις, μητέρʼ ὣς νομίζομεν. βωμοί μʼ ἔφερβον οὑπιών τʼ ἀεὶ ξένος. ἀδίκημά του γυναικὸς ἐγενόμην ἴσως. τοῖς τοῦ θεοῦ κοσμούμεθʼ, ᾧ δουλεύομεν. ἔχω γὰρ οὐδέν, ὦ γύναι, τεκμήριον. τίς; εἰ πόνου μοι ξυλλάβοι, χαίροιμεν ἄν. ποῖόν τι χρῄζουσʼ; ὡς ὑπουργήσω, γύναι. λέγοις ἄν· ἡμεῖς τἄλλα προξενήσομεν. οὔ τἄρα πράξεις οὐδέν· ἀργὸς ἡ θεός. Φοίβῳ γυνὴ γεγῶσα; μὴ λέγʼ, ὦ ξένη. οὐκ ἔστιν· ἀνδρὸς ἀδικίαν αἰσχύνεται. τί χρῆμα δράσασʼ, εἰ θεῷ συνεζύγη; ὁ δʼ ἐκτεθεὶς παῖς ποῦ ʼστιν; εἰσορᾷ φάος; εἰ δʼ οὐκέτʼ ἔστι, τίνι τρόπῳ διεφθάρη; ποίῳ τόδʼ ἔγνω χρωμένη τεκμηρίῳ; ἦν δὲ σταλαγμὸς ἐν στίβῳ τις αἵματος; χρόνος δὲ τίς τῷ παιδὶ διαπεπραγμένῳ; ἀδικεῖ νιν ὁ θεός· ἡ τεκοῦσα δʼ ἀθλία. τί δʼ, εἰ λάθρα νιν Φοῖβος ἐκτρέφει λαβών; οἴμοι· προσῳδὸς ἡ τύχη τὠμῷ πάθει. καὶ μή γʼ ἐπʼ οἶκτόν μʼ ἔξαγʼ οὗ ʼλελήσμεθα. οἶσθʼ οὖν ὃ κάμνει τοῦ λόγου μάλιστά σοι; πῶς ὁ θεὸς ὃ λαθεῖν βούλεται μαντεύσεται; αἰσχύνεται τὸ πρᾶγμα· μὴ ʼξέλεγχέ νιν. οὐκ ἔστιν ὅστις σοι προφητεύσει τάδε. ἐν τοῖς γὰρ αὑτοῦ δώμασιν κακὸς φανεὶς Φοῖβος δικαίως τὸν θεμιστεύοντά σοι δράσειεν ἄν τι πῆμα. ἀπαλλάσσου, γύναι. τῷ γὰρ θεῷ τἀναντίʼ οὐ μαντευτέον. ἐς γὰρ τοσοῦτον ἀμαθίας ἔλθοιμεν ἄν, εἰ τοὺς θεοὺς ἄκοντας ἐκπονήσομεν φράζειν ἃ μὴ θέλουσιν, ἢ προβωμίοις σφαγαῖσι μήλων ἢ διʼ οἰωνῶν πτεροῖς. ἃν γὰρ βίᾳ σπεύδωμεν ἀκόντων θεῶν, ἄκοντα κεκτήμεσθα τἀγάθʼ, ὦ γύναι· ἃ δʼ ἂν διδῶσʼ ἑκόντες, ὠφελούμεθα. ἡμεῖς τά γʼ ἔξω, τῶν ἔσω δʼ ἄλλοις μέλει, οἳ πλησίον θάσσουσι τρίποδος, ὦ ξένε, Δελφῶν ἀριστῆς, οὓς ἐκλήρωσεν πάλος. τί ποτε λόγοισιν ἡ ξένη πρὸς τὸν θεὸν κρυπτοῖσιν αἰεὶ λοιδοροῦσʼ αἰνίσσεται; ἤτοι φιλοῦσά γʼ ἧς ὕπερ μαντεύεται, ἢ καί τι σιγῶσʼ ὧν σιωπᾶσθαι χρεών; ἀτὰρ θυγατρὸς τῆς Ἐρεχθέως τί μοι μέλει; προσήκει γʼ οὐδέν. ἀλλὰ χρυσέαις πρόχοισιν ἐλθὼν εἰς ἀπορραντήρια δρόσον καθήσω. νουθετητέος δέ μοι Φοῖβος, τί πάσχει· παρθένους βίᾳ γαμῶν προδίδωσι; παῖδας ἐκτεκνούμενος λάθρᾳ θνῄσκοντας ἀμελεῖ; μὴ σύ γʼ· ἀλλʼ, ἐπεὶ κρατεῖς, ἀρετὰς δίωκε. καὶ γὰρ ὅστις ἂν βροτῶν κακὸς πεφύκῃ, ζημιοῦσιν οἱ θεοί. πῶς οὖν δίκαιον τοὺς νόμους ὑμᾶς βροτοῖς γράψαντας, αὐτοὺς ἀνομίαν ὀφλισκάνειν; εἰ δʼ — οὐ γὰρ ἔσται, τῷ λόγῳ δὲ χρήσομαι — δίκας βιαίων δώσετʼ ἀνθρώποις γάμων, σὺ καὶ Ποσειδῶν Ζεύς θʼ ὃς οὐρανοῦ κρατεῖ, ναοὺς τίνοντες ἀδικίας κενώσετε. τὰς ἡδονὰς γὰρ τῆς προμηθίας πάρος σπεύδοντες ἀδικεῖτʼ. οὐκέτʼ ἀνθρώπους κακῶς λέγειν δίκαιον, εἰ τὰ τῶν θεῶν καλὰ μιμούμεθʼ, ἀλλὰ τοὺς διδάσκοντας τάδε. πρόσπολοι γυναῖκες, αἳ τῶνδʼ ἀμφὶ κρηπῖδας δόμων θυοδόκων φρούρημʼ ἔχουσαι δεσπότιν φυλάσσετε, ἐκλέλοιπʼ ἤδη τὸν ἱερὸν τρίποδα καὶ χρηστήριον Ξοῦθος, ἢ μίμνει κατʼ οἶκον ἱστορῶν ἀπαιδίαν; χαίρομεν· σὺ δʼ εὖ φρόνει γε, καὶ δύʼ ὄντʼ εὖ πράξομεν. εὖ φρονεῖς μέν; ἤ σʼ ἔμηνε θεοῦ τις, ὦ ξένε, βλάβη; παῦε, μὴ ψαύσας τὰ τοῦ θεοῦ στέμματα ῥήξῃς χερί. οὐκ ἀπαλλάξῃ, πρὶν εἴσω τόξα πλευμόνων λαβεῖν; οὐ φιλῶ φρενοῦν ἀμούσους καὶ μεμηνότας ξένους. ποῦ δέ μοι πατὴρ σύ; ταῦτʼ οὖν οὐ γέλως κλύειν ἐμοῦ; καὶ τί μοι λέξεις; τίς λέγει τάδε; μαρτυρεῖς σαυτῷ. ἐσφάλης αἴνιγμʼ ἀκούσας. ὁ δὲ λόγος τίς ἐστι Φοίβου; τίνα συνάντησιν; συμφορᾶς τίνος κυρῆσαι; σὸν γεγῶτʼ, ἢ δῶρον ἄλλως; πρῶτα δῆτʼ ἐμοὶ ξυνάπτεις πόδα σόν; ἡ τύχη πόθεν ποθʼ ἥκει; ἔα. τίνος δέ σοι πέφυκα μητρός; οὐδὲ Φοῖβος εἶπε; γῆς ἄρʼ ἐκπέφυκα μητρός. πῶς ἂν οὖν εἴην σός; φέρε λόγων ἁψώμεθʼ ἄλλων. ἦλθες ἐς νόθον τι λέκτρον; πρὶν κόρην λαβεῖν Ἐρεχθέως; ἆρα δῆτʼ ἐκεῖ μʼ ἔφυσας; κᾆτα πῶς ἀφικόμεσθα δεῦρο — διὰ μακρᾶς ἐλθὼν κελεύθου; Πυθίαν δʼ ἦλθες πέτραν πρίν; προξένων δʼ ἔν του κατέσχες; ἐθιάσευσʼ, ἢ πῶς τάδʼ αὐδᾷς; ἔμφρονʼ ἢ κάτοινον ὄντα; τοῦτʼ ἐκεῖνʼ ἵνʼ ἐσπάρημεν. πῶς δʼ ἀφικόμεσθα ναούς; ἐκπεφεύγαμεν τὸ δοῦλον. τῷ θεῷ γοῦν οὐκ ἀπιστεῖν εἰκός. καὶ τί βουλόμεσθά γʼ ἄλλο — ἢ Διὸς παιδὸς γενέσθαι παῖς; ἦ θίγω δῆθʼ οἵ μʼ ἔφυσαν; χαῖρέ μοι, πάτερ — ἡμέρα θʼ ἡ νῦν παροῦσα. ὦ φίλη μῆτερ, πότʼ ἆρα καὶ σὸν ὄψομαι δέμας; νῦν ποθῶ σε μᾶλλον ἢ πρίν, ἥτις εἶ ποτʼ, εἰσιδεῖν. ἀλλʼ ἴσως τέθνηκας, ἡμεῖς δʼ οὐδὲν ἂν δυναίμεθα. οὐ ταὐτὸν εἶδος φαίνεται τῶν πραγμάτων πρόσωθεν ὄντων ἐγγύθεν θʼ ὁρωμένων. ἐγὼ δὲ τὴν μὲν συμφορὰν ἀσπάζομαι, πατέρα σʼ ἀνευρών· ὧν δὲ γιγνώσκω, πάτερ, ἄκουσον. εἶναί φασι τὰς αὐτόχθονας κλεινὰς Ἀθήνας οὐκ ἐπείσακτον γένος, ἵνʼ ἐσπεσοῦμαι δύο νόσω κεκτημένος, πατρός τʼ ἐπακτοῦ καὐτὸς ὢν νοθαγενής. καὶ τοῦτʼ ἔχων τοὔνειδος, ἀσθενὴς μὲν ὤν — μηδὲν καὶ οὐδὲν ὢν κεκλήσομαι· ἢν δʼ ἐς τὸ πρῶτον πόλεος ὁρμηθεὶς ζυγὸν ζητῶ τις εἶναι, τῶν μὲν ἀδυνάτων ὕπο μισησόμεσθα· λυπρὰ γὰρ τὰ κρείσσονα· ὅσοι δέ, χρηστοὶ δυνάμενοί τʼ εἶναι σοφοί, σιγῶσι κοὐ σπεύδουσιν ἐς τὰ πράγματα, γέλωτʼ ἐν αὐτοῖς μωρίαν τε λήψομαι οὐχ ἡσυχάζων ἐν πόλει φόβου πλέᾳ. τῶν δʼ αὖ λογίων τε χρωμένων τε τῇ πόλει ἐς ἀξίωμα βὰς πλέον φρουρήσομαι ψήφοισιν. οὕτω γὰρ τάδʼ, ὦ πάτερ, φιλεῖ· οἳ τὰς πόλεις ἔχουσι κἀξιώματα, τοῖς ἀνθαμίλλοις εἰσὶ πολεμιώτατοι. ἐλθὼν δʼ ἐς οἶκον ἀλλότριον ἔπηλυς ὢν γυναῖκά θʼ ὡς ἄτεκνον, ἣ κοινουμένη τὰς συμφοράς σοι πρόσθεν, ἀπολαχοῦσα νῦν αὐτὴ καθʼ αὑτὴν τὴν τύχην οἴσει πικρῶς, πῶς οὐχ ὑπʼ αὐτῆς εἰκότως μισήσομαι, ὅταν παραστῶ σοὶ μὲν ἐγγύθεν ποδός, ἣ δʼ οὖσʼ ἄτεκνος τὰ σὰ φίλʼ εἰσορᾷ πικρῶς, κᾆτʼ ἢ προδοὺς σύ μʼ ἐς δάμαρτα σὴν βλέπῃς ἢ τἀμὰ τιμῶν δῶμα συγχέας ἔχῃς; ὅσας σφαγὰς δὴ φαρμάκων τε θανασίμων γυναῖκες ηὗρον ἀνδράσιν διαφθοράς. ἄλλως τε τὴν σὴν ἄλοχον οἰκτίρω, πάτερ, ἄπαιδα γηράσκουσαν· οὐ γὰρ ἀξία πατέρων ἀπʼ ἐσθλῶν οὖσʼ ἀπαιδίᾳ νοσεῖν. τυραννίδος δὲ τῆς μάτην αἰνουμένης τὸ μὲν πρόσωπον ἡδύ, τἀν δόμοισι δὲ λυπηρά· τίς γὰρ μακάριος, τίς εὐτυχής, ὅστις δεδοικὼς καὶ παραβλέπων βίον αἰῶνα τείνει; δημότης ἂν εὐτυχὴς ζῆν ἂν θέλοιμι μᾶλλον ἢ τύραννος ὤν, ᾧ τοὺς πονηροὺς ἡδονὴ φίλους ἔχειν, ἐσθλοὺς δὲ μισεῖ κατθανεῖν φοβούμενος. εἴποις ἂν ὡς ὁ χρυσὸς ἐκνικᾷ τάδε, πλουτεῖν τε τερπνόν; οὐ φιλῶ ψόφους κλύειν ἐν χερσὶ σῴζων ὄλβον οὐδʼ ἔχειν πόνους· εἴη γʼ ἐμοὶ μὲν μέτρια μὴ λυπουμένῳ. ἃ δʼ ἐνθάδʼ εἶχον ἀγάθʼ ἄκουσόν μου, πάτερ· τὴν φιλτάτην μὲν πρῶτον ἀνθρώπῳ σχολὴν ὄχλον τε μέτριον, οὐδέ μʼ ἐξέπληξʼ ὁδοῦ πονηρὸς οὐδείς· κεῖνο δʼ οὐκ ἀνασχετόν, εἴκειν ὁδοῦ χαλῶντα τοῖς κακίοσιν. θεῶν δʼ ἐν εὐχαῖς ἢ γόοισιν ἦ βροτῶν, ὑπηρετῶν χαίρουσιν, οὐ γοωμένοις. καὶ τοὺς μὲν ἐξέπεμπον, οἳ δʼ ἧκον ξένοι, ὥσθʼ ἡδὺς αἰεὶ καινὸς ἐν καινοῖσιν ἦ. ὃ δʼ εὐκτὸν ἀνθρώποισι, κἂν ἄκουσιν ᾖ, δίκαιον εἶναί μʼ ὁ νόμος ἡ φύσις θʼ ἅμα παρεῖχε τῷ θεῷ. ταῦτα συννοούμενος κρείσσω νομίζω τἀνθάδʼ ἢ τἀκεῖ, πάτερ. ἔα δʼ ἔμʼ αὐτοῦ ζῆν· ἴση γὰρ ἡ χάρις, μεγάλοισι χαίρειν σμικρά θʼ ἡδέως ἔχειν. στείχοιμʼ ἄν. ἓν δὲ τῆς τύχης ἄπεστί μοι· εἰ μὴ γὰρ ἥτις μʼ ἔτεκεν εὑρήσω, πάτερ, ἀβίωτον ἡμῖν. εἰ δʼ ἐπεύξασθαι χρεών, ἐκ τῶν Ἀθηνῶν μʼ ἡ τεκοῦσʼ εἴη γυνή, ὥς μοι γένηται μητρόθεν παρρησία. καθαρὰν γὰρ ἤν τις ἐς πόλιν πέσῃ ξένος, κἂν τοῖς λόγοισιν ἀστὸς ᾖ, τό γε στόμα δοῦλον πέπαται κοὐκ ἔχει παρρησίαν. ὦ ταυρόμορφον ὄμμα Κηφισοῦ πατρός, οἵαν ἔχιδναν τήνδʼ ἔφυσας ἢ πυρὸς δράκοντʼ ἀναβλέποντα φοινίαν φλόγα, ᾗ τόλμα πᾶσʼ ἔνεστιν, οὐδʼ ἥσσων ἔφυ Γοργοῦς σταλαγμῶν, οἷς ἔμελλέ με κτενεῖν. λάζυσθʼ, ἵνʼ αὐτῆς τοὺς ἀκηράτους πλόκους κόμης καταξήνωσι Παρνασοῦ πλάκες, ὅθεν πετραῖον ἅλμα δισκηθήσεται. ἐσθλοῦ δʼ ἔκυρσα δαίμονος, πρὶν ἐς πόλιν μολεῖν Ἀθηνῶν χὑπὸ μητρυιὰν πεσεῖν. ἐν συμμάχοις γὰρ ἀνεμετρησάμην φρένας τὰς σάς, ὅσον μοι πῆμα δυσμενής τʼ ἔφυς· ἔσω γὰρ ἄν με περιβαλοῦσα δωμάτων ἄρδην ἂν ἐξέπεμψας εἰς Ἅιδου δόμους. ἀλλʼ οὔτε βωμὸς οὔτʼ Ἀπόλλωνος δόμος σώσει σʼ· ὁ δʼ οἶκτος ὁ σὸς ἐμοὶ κρείσσων πάρα καὶ μητρὶ τἠμῇ· καὶ γὰρ εἰ τὸ σῶμά μοι ἄπεστιν αὐτῆς, τοὔνομʼ οὐκ ἄπεστί πω. ἴδεσθε τὴν πανοῦργον, ἐκ τέχνης τέχνην οἵαν ἔπλεξε· βωμὸν ἔπτηξεν θεοῦ, ὡς οὐ δίκην δώσουσα τῶν εἰργασμένων. τί δʼ ἐστὶ Φοίβῳ σοί τε κοινὸν ἐν μέσῳ; κἄπειτʼ ἔκαινες φαρμάκοις τὸν τοῦ θεοῦ; ἀλλʼ ἐγενόμεσθα πατρός· οὐσίαν λέγω. οὐκ εὐσεβεῖς γε· τἀμὰ δʼ εὐσεβῆ τότʼ ἦν. οὔτοι σὺν ὅπλοις ἦλθον ἐς τὴν σὴν χθόνα. ποίοισι πανοῖς ἢ πυρὸς ποίᾳ φλογί; πατρός γε γῆν διδόντος ἣν ἐκτήσατο. ὅπλοισιν αὐτήν, οὐ λόγοις ἐρρύσατο. κἄπειτα τοῦ μέλλειν μʼ ἀπέκτεινες φόβῳ; φθονεῖς ἄπαις οὖσʼ, εἰ πατὴρ ἐξηῦρέ με. ἡμῖν δέ γʼ ἀλλὰ πατρικῆς οὐκ ἦν μέρος; ἔκλειπε βωμὸν καὶ θεηλάτους ἕδρας. σὺ δʼ οὐχ ὑφέξεις ζημίαν, κτείνουσʼ ἐμέ; τίς ἡδονή σοι θεοῦ θανεῖν ἐν στέμμασι; φεῦ. δεινόν γε, θνητοῖς τοὺς νόμους ὡς οὐ καλῶς ἔθηκεν ὁ θεὸς οὐδʼ ἀπὸ γνώμης σοφῆς· τοὺς μὲν γὰρ ἀδίκους βωμὸν οὐχ ἵζειν ἐχρῆν, ἀλλʼ ἐξελαύνειν· οὐδὲ γὰρ ψαύειν καλὸν θεῶν πονηρὰν χεῖρα· τοῖσι δʼ ἐνδίκοις — ἱερὰ καθίζειν, ὅστις ἠδικεῖτʼ, ἐχρῆν· καὶ μὴ ʼπὶ ταὐτὸ τοῦτʼ ἰόντʼ ἔχειν ἴσον τόν τʼ ἐσθλὸν ὄντα τόν τε μὴ θεῶν πάρα. χαῖρʼ, ὦ φίλη μοι μῆτερ, οὐ τεκοῦσά περ. ἤκουσας ὥς μʼ ἔκτεινεν ἥδε μηχαναῖς; οὐ χρή με τοὺς κτείνοντας ἀνταπολλύναι; ἡμεῖς δὲ μητρυιαῖς γε πάσχοντες κακῶς. τί δή με δρᾶσαι νουθετούμενον χρεών; καθαρὸς ἅπας τοι πολεμίους ὃς ἂν κτάνῃ. λέγοις ἄν· εὔνους δʼ οὖσʼ ἐρεῖς ὅσʼ ἂν λέγῃς. ὁρῶ παλαιὰν ἀντίπηγʼ ἐν στέμμασιν. τί φῄς; ὁ μῦθος εἰσενήνεκται νέος. πῶς οὖν ἔκρυπτες τόδε λαβοῦσʼ ἡμᾶς πάλαι; νῦν δʼ οὐχὶ χρῄζει; τῷ τόδε γνῶναί με χρή; σὺ δʼ ἐκ κελευσμῶν ἢ πόθεν σῴζεις τάδε; τί χρῆμα δρᾶσαι; λέγε, πέραινε σοὺς λόγους. ἔχει δέ μοι τί κέρδος  ἢ τίνα βλάβην; μητρὸς τάδʼ ἡμῖν ἐκφέρεις ζητήματα; ὦ μακαρίων μοι φασμάτων ἥδʼ ἡμέρα. πᾶσάν γʼ ἐπελθὼν Ἀσιάδʼ Εὐρώπης θʼ ὅρους. φεῦ φεῦ· κατʼ ὄσσων ὡς ὑγρὸν βάλλω δάκρυ, ἐκεῖσε τὸν νοῦν δούς, ὅθʼ ἡ τεκοῦσά με κρυφαῖα νυμφευθεῖσʼ ἀπημπόλα λάθρα καὶ μαστὸν οὐκ ὑπέσχεν· ἀλλʼ ἀνώνυμος ἐν θεοῦ μελάθροις εἶχον οἰκέτην βίον. τὰ τοῦ θεοῦ μὲν χρηστά, τοῦ δὲ δαίμονος βαρέα· χρόνον γὰρ ὅν με χρῆν ἐν ἀγκάλαις μητρὸς τρυφῆσαι καί τι τερφθῆναι βίου, ἀπεστερήθην φιλτάτης μητρὸς τροφῆς. τλήμων δὲ χἡ τεκοῦσά μʼ· ὡς ταὐτὸν πάθος πέπονθε, παιδὸς ἀπολέσασα χαρμονάς. καὶ νῦν λαβὼν τήνδʼ ἀντίπηγʼ οἴσω θεῷ ἀνάθημʼ, ἵνʼ εὕρω μηδὲν ὧν οὐ βούλομαι. εἰ γάρ με δούλη τυγχάνει τεκοῦσά τις, εὑρεῖν κάκιον μητέρʼ ἢ σιγῶντʼ ἐᾶν. ὦ Φοῖβε, ναοῖς ἀνατίθημι τήνδε σοῖς καίτοι τί πάσχω; τοῦ θεοῦ προθυμίᾳ πολεμῶ, τὰ μητρὸς σύμβολʼ ὃς σέσωκέ μοι. ἀνοικτέον τάδʼ ἐστὶ καὶ τολμητέον· τὰ γὰρ πεπρωμένʼ οὐχ ὑπερβαίην ποτʼ ἄν. ὦ στέμμαθʼ ἱερά, τί ποτέ μοι κεκεύθατε, καὶ σύνδεθʼ, οἷσι τἄμʼ ἐφρουρήθη φίλα; ἰδοὺ περίπτυγμʼ ἀντίπηγος εὐκύκλου ὡς οὐ γεγήρακʼ ἔκ τινος θεηλάτου, εὐρώς τʼ ἄπεστι πλεγμάτων· ὁ δʼ ἐν μέσῳ χρόνος πολὺς δὴ τοῖσδε θησαυρίσμασιν. σίγα σύ· πολλὰ καὶ πάροιθεν οἶσθά μοι λάζυσθε τήνδε· θεομανὴς γὰρ ἥλατο βωμοῦ λιποῦσα ξόανα· δεῖτε δʼ ὠλένας. τάδʼ οὐχὶ δεινά; ῥυσιάζομαι λόγῳ. ἐγὼ φίλος σός; κᾆτά μʼ ἔκτεινες λάθρα; παῦσαι πλέκουσα.  — λήψομαί σʼ ἐγὼ καλῶς. κενὸν τόδʼ ἄγγος ἢ στέγει πλήρωμά τι; καὶ τοὔνομʼ αὐτῶν ἐξερεῖς πρὶν εἰσιδεῖν; λέγʼ· ὡς ἔχει τι δεινὸν ἥ γε τόλμα σου. ποῖόν τι; πολλὰ παρθένων ὑφάσματα. μορφὴν ἔχον τίνʼ; ὥς με μὴ ταύτῃ λάβῃς. ὦ Ζεῦ, τίς ἡμᾶς ἐκκυνηγετεῖ πότμος; ἰδού· τόδʼ ἔσθʼ ὕφασμα, θέσφαθʼ ὡς εὑρίσκομεν. ἔστιν τι πρὸς τῷδʼ, ἢ μόνῳ τῷδʼ εὐτυχεῖς; τί δρᾶν, τί χρῆσθαι, φράζε μοι, χρυσώματι; ἔνεισιν οἵδε· τὸ δὲ τρίτον ποθῶ μαθεῖν. ὦ φιλτάτη μοι μῆτερ, ἄσμενός σʼ ἰδὼν πρὸς ἀσμένας πέπτωκα σὰς παρηίδας. ἀλλʼ, ὦ φίλη μοι μῆτερ, ἐν χεροῖν σέθεν ὁ κατθανών τε κοὐ θανὼν φαντάζομαι. ἐμοὶ γενέσθαι πάντα μᾶλλον ἄν ποτε, μῆτερ, παρέστη τῶνδʼ, ὅπως σός εἰμʼ ἐγώ. μῶν οὐκ ἔχειν μʼ ἔχουσα; θεῖον τόδʼ· ἀλλὰ τἀπίλοιπα τῆς τύχης εὐδαιμονοῖμεν, ὡς τὰ πρόσθε δυστυχῆ. τοὐμὸν λέγουσα καὶ τὸ σὸν κοινῶς λέγεις. μῆτερ, παρών μοι καὶ πατὴρ μετασχέτω τῆς ἡδονῆς τῆσδʼ ἧς ἔδωχʼ ὑμῖν ἐγώ. πῶς εἶπας; ὤμοι· νόθον με παρθένευμʼ ἔτικτε σόν; αἰαῖ· πέφυκα δυσγενής. μῆτερ, πόθεν; τί τοῦτʼ ἔλεξας; λέγεις μοι δόλια κοὐ σαφῆ τάδε. τί Φοῖβον αὐδᾷς; λέγʼ· ὡς ἐρεῖς τι κεδνὸν εὐτυχές τέ μοι. ὦ φίλτατʼ εἰποῦσʼ, εἰ λέγεις ἐτήτυμα. ὦ δεινὰ τλᾶσα μῆτερ. ἐξ ἐμοῦ τʼ οὐχ ὅσιʼ ἔθνῃσκες. ὦ μεταβαλοῦσα μυρίους ἤδη βροτῶν καὶ δυστυχῆσαι καὖθις αὖ πρᾶξαι καλῶς, Τύχη, παρʼ οἵαν ἤλθομεν στάθμην βίου μητέρα φονεῦσαι καὶ παθεῖν ἀνάξια. φεῦ· ἆρʼ ἐν φαενναῖς ἡλίου περιπτυχαῖς ἔνεστι πάντα τάδε καθʼ ἡμέραν μαθεῖν; φίλον μὲν οὖν σʼ εὕρημα, μῆτερ, ηὕρομεν, καὶ τὸ γένος οὐδὲν μεμπτόν, ὡς ἡμῖν, τόδε· τὰ δʼ ἄλλα πρὸς σὲ βούλομαι μόνην φράσαι. δεῦρʼ ἔλθʼ· ἐς οὖς γὰρ τοὺς λόγους εἰπεῖν θέλω καὶ περικαλύψαι τοῖσι πράγμασι σκότον. ὅρα σύ, μῆτερ· μὴ σφαλεῖσʼ ἃ παρθένοις ἐγγίγνεται νοσήματʼ ἐς κρυπτοὺς γάμους, ἔπειτα τῷ θεῷ προστίθης τὴν αἰτίαν, καὶ τοὐμὸν αἰσχρὸν ἀποφυγεῖν πειρωμένη, Φοίβῳ τεκεῖν με φῄς, τεκοῦσʼ οὐκ ἐκ θεοῦ; πῶς οὖν τὸν αὑτοῦ παῖδʼ ἔδωκʼ ἄλλῳ πατρὶ Ξούθου τέ φησι παῖδά μʼ ἐκπεφυκέναι; ὁ θεὸς ἀληθὴς ἢ μάτην μαντεύεται, ἐμοῦ ταράσσει, μῆτερ, εἰκότως φρένα. οὐχ ὧδε φαύλως αὔτʼ ἐγὼ μετέρχομαι, ἀλλʼ ἱστορήσω Φοῖβον εἰσελθὼν δόμους, εἴτʼ εἰμὶ θνητοῦ πατρὸς εἴτε Λοξίου. ἔα· τίς οἴκων θυοδόκων ὑπερτελὴς ἀντήλιον πρόσωπον ἐκφαίνει θεῶν; φεύγωμεν, ὦ τεκοῦσα, μὴ τὰ δαιμόνων ὁρῶμεν — εἰ μὴ καιρός ἐσθʼ ἡμᾶς ὁρᾶν. ὦ Διὸς Παλλὰς μεγίστου θύγατερ, οὐκ ἀπιστίᾳ σοὺς λόγους ἐδεξάμεσθα· πείθομαι δʼ εἶναι πατρὸς Λοξίου καὶ τῆσδε. — καὶ πρὶν τοῦτο δʼ οὐκ ἄπιστον ἦν. ἄξιον τὸ κτῆμά μοι.