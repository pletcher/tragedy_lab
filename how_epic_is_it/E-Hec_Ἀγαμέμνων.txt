Ἑκάβη, τί μέλλεις παῖδα σὴν κρύπτειν τάφῳ ἐλθοῦσʼ, ἐφʼ οἷσπερ Ταλθύβιος ἤγγειλέ μοι μὴ θιγγάνειν σῆς μηδένʼ Ἀργείων κόρης; ἡμεῖς μὲν οὖν εἰῶμεν οὐδʼ ἐψαύομεν· σὺ δὲ σχολάζεις, ὥστε θαυμάζειν ἐμέ. ἥκω δʼ ἀποστελῶν σε· τἀκεῖθεν γὰρ εὖ πεπραγμένʼ ἐστίν — εἴ τι τῶνδʼ ἐστὶν καλῶς. ἔα· τίνʼ ἄνδρα τόνδʼ ἐπὶ σκηναῖς ὁρῶ θανόντα Τρώων; οὐ γὰρ Ἀργεῖον πέπλοι δέμας περιπτύσσοντες ἀγγέλλουσί μοι. τί μοι προσώπῳ νῶτον ἐγκλίνασα σὸν δύρῃ, τὸ πραχθὲν δʼ οὐ λέγεις;  — τίς ἔσθʼ ὅδε; οὔτοι πέφυκα μάντις, ὥστε μὴ κλύων ἐξιστορῆσαι σῶν ὁδὸν βουλευμάτων. εἴ τοί με βούλῃ τῶνδε μηδὲν εἰδέναι, ἐς ταὐτὸν ἥκεις· καὶ γὰρ οὐδʼ ἐγὼ κλύειν. τί χρῆμα μαστεύουσα; μῶν ἐλεύθερον αἰῶνα θέσθαι; ῥᾴδιον γάρ ἐστί σοι. καὶ δὴ τίνʼ ἡμᾶς εἰς ἐπάρκεσιν καλεῖς; ὁρῶ· τὸ μέντοι μέλλον οὐκ ἔχω μαθεῖν. ἔστιν δὲ τίς σῶν οὗτος, ὦ τλῆμον, τέκνων; ἦ γάρ τινʼ ἄλλον ἔτεκες ἢ κείνους, γύναι; ποῦ δʼ ὢν ἐτύγχανʼ, ἡνίκʼ ὤλλυτο πτόλις; ποῖ τῶν τότʼ ὄντων χωρίσας τέκνων μόνον; πρὸς ἄνδρʼ ὃς ἄρχει τῆσδε Πολυμήστωρ χθονός; θνῄσκει δὲ πρὸς τοῦ καὶ τίνος πότμου τυχών; ὦ τλῆμον· ἦ που χρυσὸν ἠράσθη λαβεῖν; ηὗρες δὲ ποῦ νιν; ἢ τίς ἤνεγκεν νεκρόν; τοῦτον ματεύουσʼ ἢ πονοῦσʼ ἄλλον πόνον; κτανών νιν, ὡς ἔοικεν, ἐκβάλλει ξένος. ὦ σχετλία σὺ τῶν ἀμετρήτων πόνων. φεῦ φεῦ· τίς οὕτω δυστυχὴς ἔφυ γυνή; ἐγὼ σὲ καὶ σὸν παῖδα καὶ τύχας σέθεν, Ἑκάβη, διʼ οἴκτου χεῖρά θʼ ἱκεσίαν ἔχω, καὶ βούλομαι θεῶν θʼ οὕνεκʼ ἀνόσιον ξένον καὶ τοῦ δικαίου τήνδε σοι δοῦναι δίκην, εἴ πως φανείη γʼ ὥστε σοί τʼ ἔχειν καλῶς, στρατῷ τε μὴ δόξαιμι Κασάνδρας χάριν Θρῄκης ἄνακτι τόνδε βουλεῦσαι φόνον. ἔστιν γὰρ ᾗ ταραγμὸς ἐμπέπτωκέ μοι· — Τὸν ἄνδρα τοῦτον φίλιον ἡγεῖται στρατός, τὸν κατθανόντα δʼ ἐχθρόν· εἰ δὲ σοὶ φίλος ὅδʼ ἐστί, χωρὶς τοῦτο κοὐ κοινὸν στρατῷ.  — πρὸς ταῦτα φρόντιζʼ· ὡς θέλοντα μέν μʼ ἔχεις σοὶ ξυμπονῆσαι καὶ ταχὺν προσαρκέσαι, βραδὺν δʼ, Ἀχαιοῖς εἰ διαβληθήσομαι. πῶς οὖν; τί δράσεις; πότερα φάσγανον χερὶ λαβοῦσα γραίᾳ φῶτα βάρβαρον κτενεῖς, ἢ φαρμάκοισιν ἢ ʼπικουρίᾳ τινί; τίς σοι ξυνέσται χείρ; πόθεν κτήσῃ φίλους; τὰς αἰχμαλώτους εἶπας, Ἑλλήνων ἄγραν; καὶ πῶς γυναιξὶν ἀρσένων ἔσται κράτος; δεινόν· τὸ μέντοι θῆλυ μέμφομαι γένος. ἔσται τάδʼ οὕτω· καὶ γὰρ εἰ μὲν ἦν στρατῷ πλοῦς, οὐκ ἂν εἶχον τήνδε σοι δοῦναι χάριν· νῦν δʼ, οὐ γὰρ ἵησʼ οὐρίους πνοὰς θεός, μένειν ἀνάγκη πλοῦν ὁρῶντʼ ἐς ἥσυχον. γένοιτο δʼ εὖ πως· πᾶσι γὰρ κοινὸν τόδε, ἰδίᾳ θʼ ἑκάστῳ καὶ πόλει, τὸν μὲν κακὸν κακόν τι πάσχειν, τὸν δὲ χρηστὸν εὐτυχεῖν. κραυγῆς ἀκούσας ἦλθον· οὐ γὰρ ἥσυχος πέτρας ὀρείας παῖς λέλακʼ ἀνὰ στρατὸν Ἠχὼ διδοῦσα θόρυβον· εἰ δὲ μὴ Φρυγῶν πύργους πεσόντας ᾖσμεν Ἑλλήνων δορί, φόβον παρέσχεν οὐ μέσως ὅδε κτύπος. ἔα· Πολυμῆστορ· ὦ δύστηνε, τίς σʼ ἀπώλεσεν; τίς ὄμμʼ ἔθηκε τυφλὸν αἱμάξας κόρας, παῖδάς τε τούσδʼ ἔκτεινεν; ἦ μέγαν χόλον σοὶ καὶ τέκνοισιν εἶχεν ὅστις ἦν ἄρα. τί φῄς; σὺ τοὔργον εἴργασαι τόδʼ, ὡς λέγει; σὺ τόλμαν, Ἑκάβη, τήνδʼ ἔτλης ἀμήχανον; οὗτος, τί πάσχεις; ἴσχʼ· ἐκβαλὼν δὲ καρδίας τὸ βάρβαρον λέγʼ, ὡς ἀκούσας σοῦ τε τῆσδέ τʼ ἐν μέρει κρίνω δικαίως ἀνθʼ ὅτου πάσχεις τάδε. ἀχθεινὰ μέν μοι τἀλλότρια κρίνειν κακά, ὅμως δʼ ἀνάγκη· καὶ γὰρ αἰσχύνην φέρει, πρᾶγμʼ ἐς χέρας λαβόντʼ ἀπώσασθαι τόδε. ἐμοὶ δʼ, ἵνʼ εἰδῇς, οὔτʼ ἐμὴν δοκεῖς χάριν οὔτʼ οὖν Ἀχαιῶν ἄνδρʼ ἀποκτεῖναι ξένον, ἀλλʼ ὡς ἔχῃς τὸν χρυσὸν ἐν δόμοισι σοῖς. λέγεις δὲ σαυτῷ πρόσφορʼ ἐν κακοῖσιν ὤν. τάχʼ οὖν παρʼ ὑμῖν ῥᾴδιον ξενοκτονεῖν· ἡμῖν δέ γʼ αἰσχρὸν τοῖσιν Ἕλλησιν τόδε. πῶς οὖν σε κρίνας μὴ ἀδικεῖν φύγω ψόγον; οὐκ ἂν δυναίμην. ἀλλʼ ἐπεὶ τὰ μὴ καλὰ πράσσειν ἐτόλμας, τλῆθι καὶ τὰ μὴ φίλα. οὔκουν δικαίως, εἴπερ εἰργάσω κακά; οὗτος σύ, μαίνῃ καὶ κακῶν ἐρᾷς τυχεῖν; οὐχ ἕλξετʼ αὐτόν, δμῶες, ἐκποδὼν βίᾳ; οὐκ ἐφέξετε στόμα; οὐχ ὅσον τάχος νήσων ἐρήμων αὐτὸν ἐκβαλεῖτέ που, ἐπείπερ οὕτω καὶ λίαν θρασυστομεῖ; Ἑκάβη, σὺ δʼ, ὦ τάλαινα, διπτύχους νεκροὺς στείχουσα θάπτε· δεσποτῶν δʼ ὑμᾶς χρεὼν σκηναῖς πελάζειν, Τρῳάδες· καὶ γὰρ πνοὰς πρὸς οἶκον ἤδη τάσδε πομπίμους ὁρῶ. εὖ δʼ ἐς πάτραν πλεύσαιμεν, εὖ δὲ τἀν δόμοις ἔχοντʼ ἴδοιμεν τῶνδʼ ἀφειμένοι πόνων.