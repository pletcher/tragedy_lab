— οὐκ ἐν ταῖς ζαθέαις Ἀθά- ναις εὐκίονες ἦσαν αὐ- λαὶ θεῶν μόνον, οὐδʼ ἀγυι- άτιδες θεραπεῖαι· ἀλλὰ καὶ παρὰ Λοξίᾳ τῷ Λατοῦς διδύμων προσώ- πων καλλιβλέφαρον φῶς. — ἰδοὺ τάνδʼ, ἄθρησον, Λερναῖον ὕδραν ἐναίρει χρυσέαις ἅρπαις ὁ Διὸς παῖς· φίλα, πρόσιδʼ ὄσσοις. — ὁρῶ. καὶ πέλας ἄλλος αὐ- τοῦ πανὸν πυρίφλεκτον αἴ- ρει τις — ἆρʼ ὃς ἐμαῖσι μυ- θεύεται παρὰ πήναις, ἀσπιστὰς Ἰόλαος, ὃς κοινοὺς αἰρόμενος πόνους Δίῳ παιδὶ συναντλεῖ; — καὶ μὰν τόνδʼ ἄθρησον πτεροῦντος ἔφεδρον ἵππου· τὰν πῦρ πνέουσαν ἐναίρει τρισώματον ἀλκάν. — πάντᾳ τοι βλέφαρον διώ- κω. σκέψαι κλόνον ἐν τείχεσ- σι λαΐνοισι Γιγάντων. — ὦ φίλαι, ὧδε δερκόμεσθα. — λεύσσεις οὖν ἐπʼ Ἐγκελάδῳ γοργωπὸν πάλλουσαν ἴτυν — — λεύσσω Παλλάδʼ, ἐμὰν θεόν. — τί γάρ; κεραυνὸν ἀμφίπυρον ὄβριμον ἐν Διὸς ἑκηβόλοισι χερσίν; — ὁρῶ· τὸν δάϊον Μίμαντα πυρὶ καταιθαλοῖ. — καὶ Βρόμιος ἄλλον ἀπολέμοι- σι κισσίνοισι βάκτροις ἐναίρει Γᾶς τέκνων ὁ Βακχεύς. σέ τοι, τὸν παρὰ ναὸν αὐ- δῶ· θέμις γυάλων ὑπερ- βῆναι, λευκῷ ποδί γʼ — ; οὐδʼ ἂν ἐκ σέθεν ἂν πυθοίμεθʼ αὐδάν; ἆρʼ ὄντως μέσον ὀμφαλὸν γᾶς Φοίβου κατέχει δόμος; οὕτω καὶ φάτις αὐδᾷ. ἔχω μαθοῦσα· θεοῦ δὲ νόμον οὐ παραβαίνομεν, ἃ δʼ ἐκτός, ὄμμα τέρψει. μεθεῖσαν δεσπόται με θεοῦ γύαλα τάδʼ εἰσιδεῖν. Παλλάδι σύνοικα τρόφιμα μέλα- θρα τῶν ἐμῶν τυράννων· παρούσας δʼ ἀμφὶ τᾶσδʼ ἐρωτᾷς. πολλαί γε πολλοῖς εἰσι συμφοραὶ βροτῶν, μορφαὶ δὲ διαφέρουσιν· ἓν δʼ ἂν εὐτυχὲς μόλις ποτʼ ἐξεύροι τις ἀνθρώπων βίῳ. σὲ τὰν ὠδίνων λοχιᾶν ἀνειλείθυιαν, ἐμὰν Ἀθάναν, ἱκετεύω, Προμηθεῖ Τιτᾶνι λοχευ- θεῖσαν κατʼ ἀκροτάτας κορυφᾶς Διός, ὦ μάκαιρα Νίκα, μόλε Πύθιον οἶκον, Ὀλύμπου χρυσέων θαλάμων πταμένα πρὸς ἀγυιάς, Φοιβήιος ἔνθα γᾶς μεσσόμφαλος ἑστία παρὰ χορευομένῳ τρίποδι μαντεύματα κραίνει, σὺ καὶ παῖς ἁ Λατογενής, δύο θεαὶ δύο παρθένοι, κασίγνηται σεμναὶ Φοίβου. ἱκετεύσατε δʼ, ὦ κόραι, τὸ παλαιὸν Ἐρεχθέως γένος εὐτεκνίας χρονίου καθαροῖς μαντεύμασι κῦρσαι. ὑπερβαλλούσας γὰρ ἔχει θνατοῖς εὐδαιμονίας ἀκίνητον ἀφορμάν, τέκνων οἷς ἂν καρποτρόφοι λάμπωσιν ἐν θαλάμοις πατρίοισι νεάνιδες ἧβαι, διαδέκτορα πλοῦτον ὡς ἕξοντες ἐκ πατέρων ἑτέροις ἐπὶ τέκνοις. ἀλκά τε γὰρ ἐν κακοῖς σύν τʼ εὐτυχίαις φίλον, δορί τε γᾷ πατρίᾳ φέρει σωτήριον ἀλκάν. ἐμοὶ μὲν πλούτου τε πάρος βασιλικῶν τʼ εἶεν θαλάμων τροφαὶ κήδειοι κεδνῶν γε τέκνων. τὸν ἄπαιδα δʼ ἀποστυγῶ βίον, ᾧ τε δοκεῖ ψέγω· μετὰ δὲ κτεάνων μετρίων βιοτᾶς εὔπαιδος ἐχοίμαν. ὦ Πανὸς θακήματα καὶ παραυλίζουσα πέτρα μυχώδεσι Μακραῖς, ἵνα χοροὺς στείβουσι ποδοῖν Ἀγλαύρου κόραι τρίγονοι στάδια χλοερὰ πρὸ Παλλάδος ναῶν, συρίγγων ὑπʼ αἰόλας ἰαχᾶς ὕμνων, ὅτʼ ἀναλίοις συρίζεις, ὦ Πάν, τοῖς σοῖσιν ἐν ἄντροις, ἵνα τεκοῦσά τις Φοίβῳ παρθένος, ὦ μελέα, βρέφος, πτανοῖς ἐξόρισεν θοίναν θηρσί τε φοινίαν δαῖτα, πικρῶν γάμων ὕβριν· οὔτʼ ἐπὶ κερκίσιν οὔτε λόγοις φάτιν ἄιον εὐτυχίας μετέχειν θεόθεν τέκνα θνατοῖς. ἐν δόμοις ἔστʼ, ὦ ξένʼ· οὔπω δῶμʼ ὑπερβαίνει τόδε. ὡς δʼ ἐπʼ ἐξόδοισιν ὄντος, τῶνδʼ ἀκούομεν πυλῶν δοῦπον, ἐξιόντα τʼ ἤδη δεσπότην ὁρᾶν πάρα. κοιναὶ μὲν ἡμῖν δωμάτων εὐπραξίαι· ὅμως δὲ καὶ δέσποιναν ἐς τέκνʼ εὐτυχεῖν ἐβουλόμην ἂν τούς τʼ Ἐρεχθέως δόμους. καλῶς ἔλεξας, εἴπερ οὓς ἐγὼ φιλῶ ἐν τοῖσι σοῖσιν εὐτυχήσουσιν φίλοις. ὁρῶ δάκρυα καὶ πενθίμους ἀλαλαγὰς στεναγμάτων τʼ ἐσβολάς, ὅταν ἐμὰ τύραννος εὐπαιδίαν πόσιν ἔχοντʼ εἰδῇ, αὐτὴ δʼ ἄπαις ᾖ καὶ λελειμμένη τέκνων. τίνʼ, ὦ παῖ πρόμαντι Λατοῦς, ἔχρη- σας ὑμνῳδίαν; πόθεν ὁ παῖς ὅδʼ ἀμφὶ ναοὺς σέθεν τρόφιμος ἐξέβα; γυναικῶν τίνος; οὐ γάρ με σαίνει θέσφατα μή τινʼ ἔχῃ δόλον. δειμαίνω συμφοράν, ἐφʼ ὅ ποτε βάσεται. ἄτοπος ἄτοπα γὰρ  δίδωσί μοι, τὸ δʼ ἔτʼ εὔφημʼ ἔχει, δόλον τύχαν θʼ, ὁ παῖς ἄλλων τραφεὶς ἐξ αἱμάτων. τίς οὐ τάδε ξυνοίσεται; — φίλαι, πότερʼ ἐμᾷ δεσποίνᾳ τάδε τορῶς ἐς οὖς γεγωνήσομεν; πόσιν, ἐν ᾧ τὰ πάντʼ ἔχουσʼ ἐλπίδων μέτοχος ἦν, τλάμων, — νῦν δʼ ἣ μὲν ἔρρει συμφοραῖς, ὃ δʼ εὐτυχεῖ. — πολιὸν ἐσπεσοῦσα γῆρας, πόσις δʼ — ἀτίετος φίλων. — μέλεος, ὃς θυραῖος ἐλθὼν δόμους, μέγαν ἐς ὄλβον, οὐκ ἴσωσεν τύχης (— ὄλοιτʼ, ὄλοιτο) πότνιαν ἐξαπαφὼν ἐμάν. — καὶ θεοῖσιν μὴ τύχοι καλλίφλογα πέλανον ἐπὶ πυρὶ καθαγνίσας· τὸ δʼ ἐμὸν εἴσεται, ὅσον ἀμᾶς ἔφυν τυραννίδος φίλα. — ἦ δὴ πέλας δείπνων κυρεῖ παῖς καὶ πατὴρ νέος νέων. ἰὼ δειράδες Παρνασοῦ πέτρας ἔχουσαι σκόπελον οὐράνιόν θʼ ἕδραν, ἵνα Βάκχιος ἀμφιπύρους ἀνέχων πεύκας λαιψηρὰ πηδᾷ νυκτιπόλοις ἅμα σὺν Βάκχαις, μή ποτʼ εἰς ἐμὰν πόλιν ἵκοιθʼ ὁ παῖς, νέαν δʼ ἁμέραν ἀπολιπὼν θάνοι. στενομένα γὰρ ἂν πόλις ἔχοι σκῆψιν ξενικὸν ἐσβολὰν  ἁλίσας ὁ πάρος ἀρχαγὸς ὢν Ἐρεχθεὺς ἄναξ. ἰὼ δαῖμον. ἰὼ τλᾶμον. εἶἑν· τί δρῶμεν; θάνατος ὧν κεῖται πέρι εἴπωμεν ἢ σιγῶμεν; ἢ τί δράσομεν; εἰρήσεταί τοι, κεἰ θανεῖν μέλλω διπλῇ. οὐκ ἔστι σοι, δέσποινʼ, ἐπʼ ἀγκάλαις λαβεῖν τέκνʼ, οὐδὲ μαστῷ σῷ προσαρμόσαι ποτέ. κείνῳ μέν, ὦ γεραιέ, παῖδα Λοξίας ἔδωκεν, ἰδίᾳ δʼ εὐτυχεῖ ταύτης δίχα. ἤδη πεφυκότʼ ἐκτελῆ νεανίαν δίδωσιν αὐτῷ Λοξίας· παρῆ δʼ ἐγώ. ὅτῳ ξυναντήσειεν ἐκ θεοῦ συθεὶς πρώτῳ πόσις σός, παῖδʼ ἔδωκʼ αὐτῷ θεός. οἶσθʼ, ὦ φίλη δέσποινα, τὸν νεανίαν ὃς τόνδʼ ἔσαιρε ναόν; οὗτος ἔσθʼ ὁ παῖς. Ἴωνʼ, ἐπείπερ πρῶτος ἤντησεν πατρί. οὐκ ἔχω φράσαι. φροῦδος δʼ — ἵνʼ εἰδῇς πάντα τἀπʼ ἐμοῦ, γέρον — παιδὸς προθύσων ξένια καὶ γενέθλια σκηνὰς ἐς ἱερὰς τῆσδε λαθραίως πόσις, κοινὴν ξυνάψων δαῖτα παιδὶ τῷ νέῳ. οἴμοι, κακούργους ἄνδρας ὡς αἰεὶ στυγῶ, οἳ συντιθέντες τἄδικʼ εἶτα μηχαναῖς κοσμοῦσι. φαῦλον χρηστὸν ἂν λαβεῖν φίλον θέλοιμι μᾶλλον ἢ κακὸν σοφώτερον. κἀγώ, φίλη δέσποινα, συμφορὰν θέλω κοινουμένη τήνδʼ ἢ θανεῖν ἢ ζῆν καλῶς. οἴμοι, μέγας θησαυρὸς ὡς ἀνοίγνυται κακῶν, ἐφʼ οἷσι πᾶς ἂν ἐκβάλοι δάκρυ. Εἰνοδία θύγατερ Δάματρος, ἃ τῶν νυκτιπόλων ἐφόδων ἀνάσσεις καὶ μεθαμερίων, ὅδωσον δυσθανάτων κρατήρων πλη- ρώματʼ ἐφʼ οἷσι πέμπει πότνια πότνιʼ ἐμὰ χθονίας Γοργοῦς λαιμοτόμων ἀπὸ σταλαγμῶν τῷ τῶν Ἐρεχθεϊδᾶν δόμων ἐφαπτομένῳ· μηδέ ποτʼ ἄλλος ἄλλων ἀπʼ οἴ- κων πόλεως ἀνάσσοι πλὴν τῶν εὐγενετᾶν Ἐρεχθειδᾶν. εἰ δʼ ἀτελὴς θάνατος σπουδαί τε δεσποί- νας, ὅ τε καιρὸς ἄπεισι τόλμας, ᾇ νῦν ἐλπὶς ἐφαίνετʼ, ἢ θη- κτὸν ξίφος ἢ δαίμων ἐξά- ψει βρόχον ἀμφὶ δειρήν, πάθεσι πάθεα δʼ ἐξανύτουσʼ εἰς ἄλλας βιότου κάτει- σι μορφάς. οὐ γὰρ δόμων γʼ ἑτέρους ἄρχοντας ἀλλοδαποὺς ζῶσά ποτʼ ὄμμασι ἐν φαεν- ναῖς ἀνέχοιτʼ ἂν αὐγαῖς ἁ τῶν εὐπατριδᾶν γεγῶσʼ οἴκων. αἰσχύνομαι τὸν πολύυ- μνον θεόν, εἰ παρὰ καλλιχόροισι παγαῖς λαμπάδα θεωρὸν εἰκάδων ὄψεται ἐννύχιος ἄυπνος ὤν, ὅτε καὶ Διὸς ἀστερωπὸς ἀνεχόρευσεν αἰθήρ, χορεύει δὲ σελάνα καὶ πεντήκοντα κόραι Νηρέος, αἱ κατὰ πόντον ἀενάων τε ποταμῶν δίνας, χορευόμεναι τὰν χρυσοστέφανον κόραν καὶ ματέρα σεμνάν· ἵνʼ ἐλπίζει βασιλεύ- σειν ἄλλων πόνον ἐσπεσὼν ὁ Φοίβειος ἀλάτας. ὁρᾶθʼ ὅσοι δυσκελάδοι- σιν κατὰ μοῦσαν ἰόντες ἀείδεθʼ ὕμνοις ἁμέτερα λέχεα καὶ γάμους Κύπριδος ἀθέμιτας ἀνοσίους, ὅσον εὐσεβίᾳ κρατοῦμεν ἄδικον ἄροτον ἀνδρῶν. παλίμφαμος ἀοιδὰ καὶ μοῦσʼ εἰς ἄνδρας ἴτω δυσκέλαδος ἀμφὶ λέκτρων. δείκνυσι γὰρ ὁ Διὸς ἐκ παίδων ἀμνημοσύναν, οὐ κοινὰν τεκέων τύχαν οἴκοισι φυτεύσας δεσποίνᾳ· πρὸς δʼ Ἀφροδί- ταν ἄλλαν θέμενος χάριν νόθου παιδὸς ἔκυρσεν. τί δʼ ἔστιν, ὦ ξύνδουλε; τίς προθυμία ποδῶν ἔχει σε, καὶ λόγους τίνας φέρεις; οἴμοι, τί λέξεις; οὔτι που λελήμμεθα κρυφαῖον ἐς παῖδʼ ἐκπορίζουσαι φόνον; ὤφθη δὲ πῶς τὰ κρυπτὰ μηχανήματα; πῶς; ἀντιάζω σʼ ἱκέτις ἐξειπεῖν τάδε. πεπυσμέναι γάρ, εἰ θανεῖν ὅμως χρεών, ἥδιον ἂν θάνοιμεν, εἴθʼ ὁρᾶν φάος. οὐκ ἔστʼ οὐκ ἔστιν θανάτου παρατροπὰ μελέᾳ μοι· φανερὰ γὰρ φανερὰ τάδʼ ἤδη, σπονδᾶς ἐκ Διονύσου, βοτρύων θοᾶς ἐχίδνας σταγόσι μειγνυμένας φόνῳ φανερὰ θύματα νερτέρων, συμφοραὶ μὲν ἐμῷ βίῳ, λεύσιμοι δὲ καταφθοραὶ δεσποίνᾳ. τίνα φυγὰν πτερόεσσαν ἢ χθονὸς ὑπὸ σκοτίων μυχῶν πορευθῶ, θανάτου λεύσιμον ἄταν ἀποφεύγουσα, τεθρίππων ὠκιστᾶν χαλᾶν ἐπιβᾶσʼ, ἢ πρύμνας ἐπὶ ναῶν; οὐκ ἔστι λαθεῖν, ὅτε μὴ χρῄζων θεὸς ἐκκλέπτει. τί ποτʼ, ὦ μελέα δέσποινα, μένει ψυχῇ σε παθεῖν; ἆρα θέλουσαι δρᾶσαί τι κακὸν τοὺς πέλας αὐταὶ πεισόμεθʼ, ὥσπερ τὸ δίκαιον; ἴσμεν, ὦ τάλαινα, τὰς σὰς συμφοράς, ἵνʼ εἶ τύχης. ποῖ δʼ ἂν ἄλλοσʼ ἢ ʼπὶ βωμόν; ἱκέτιν οὐ θέμις φονεύειν. χειρία γʼ ἁλοῦσα. ἵζε νυν πυρᾶς ἔπι. κἂν θάνῃς γὰρ ἐνθάδʼ οὖσα, τοῖς ἀποκτείνασί σε προστρόπαιον αἷμα θήσεις· οἰστέον δὲ τὴν τύχην. μηδεὶς δοκείτω μηδὲν ἀνθρώπων ποτὲ ἄελπτον εἶναι πρὸς τὰ τυγχάνοντα νῦν. ὦ Διὸς Λητοῦς τʼ Ἄπολλον, χαῖρʼ· ὅτῳ δʼ ἐλαύνεται συμφοραῖς οἶκος, σέβοντα δαίμονας θαρσεῖν χρεών· ἐς τέλος γὰρ οἱ μὲν ἐσθλοὶ τυγχάνουσιν ἀξίων, οἱ κακοὶ δʼ, ὥσπερ πεφύκασʼ, οὔποτʼ εὖ πράξειαν ἄν.