ἔκδημος ὢν μὲν τῆσδʼ ἐτύγχανον χθονός, κλύω δὲ νεοχμὰ τήνδʼ ἀνὰ πτόλιν κακά, γυναῖκας ἡμῖν δώματʼ ἐκλελοιπέναι πλασταῖσι βακχείαισιν, ἐν δὲ δασκίοις ὄρεσι θοάζειν, τὸν νεωστὶ δαίμονα Διόνυσον, ὅστις ἔστι, τιμώσας χοροῖς· πλήρεις δὲ θιάσοις ἐν μέσοισιν ἑστάναι κρατῆρας, ἄλλην δʼ ἄλλοσʼ εἰς ἐρημίαν πτώσσουσαν εὐναῖς ἀρσένων ὑπηρετεῖν, πρόφασιν μὲν ὡς δὴ μαινάδας θυοσκόους, τὴν δʼ Ἀφροδίτην πρόσθʼ ἄγειν τοῦ Βακχίου. ὅσας μὲν οὖν εἴληφα, δεσμίους χέρας σῴζουσι πανδήμοισι πρόσπολοι στέγαις· ὅσαι δʼ ἄπεισιν, ἐξ ὄρους θηράσομαι, Ἰνώ τʼ Ἀγαύην θʼ, ἥ μʼ ἔτικτʼ Ἐχίονι, Ἀκταίονός τε μητέρʼ, Αὐτονόην λέγω. καὶ σφᾶς σιδηραῖς ἁρμόσας ἐν ἄρκυσιν παύσω κακούργου τῆσδε βακχείας τάχα. λέγουσι δʼ ὥς τις εἰσελήλυθε ξένος, γόης ἐπῳδὸς Λυδίας ἀπὸ χθονός, ξανθοῖσι βοστρύχοισιν εὐοσμῶν κόμην, οἰνῶπας ὄσσοις χάριτας Ἀφροδίτης ἔχων, ὃς ἡμέρας τε κεὐφρόνας συγγίγνεται τελετὰς προτείνων εὐίους νεάνισιν. εἰ δʼ αὐτὸν εἴσω τῆσδε λήψομαι στέγης, παύσω κτυποῦντα θύρσον ἀνασείοντά τε κόμας, τράχηλον σώματος χωρὶς τεμών. ἐκεῖνος εἶναί φησι Διόνυσον θεόν, ἐκεῖνος ἐν μηρῷ ποτʼ ἐρράφθαι Διός, ὃς ἐκπυροῦται λαμπάσιν κεραυνίαις σὺν μητρί, Δίους ὅτι γάμους ἐψεύσατο. ταῦτʼ οὐχὶ δεινῆς ἀγχόνης ἔστʼ ἄξια, ὕβρεις ὑβρίζειν, ὅστις ἔστιν ὁ ξένος; ἀτὰρ τόδʼ ἄλλο θαῦμα, τὸν τερασκόπον ἐν ποικίλαισι νεβρίσι Τειρεσίαν ὁρῶ πατέρα τε μητρὸς τῆς ἐμῆσ—πολὺν γέλων— νάρθηκι βακχεύοντʼ· ἀναίνομαι, πάτερ, τὸ γῆρας ὑμῶν εἰσορῶν νοῦν οὐκ ἔχον. οὐκ ἀποτινάξεις κισσόν; οὐκ ἐλευθέραν θύρσου μεθήσεις χεῖρʼ, ἐμῆς μητρὸς πάτερ; σὺ ταῦτʼ ἔπεισας, Τειρεσία· τόνδʼ αὖ θέλεις τὸν δαίμονʼ ἀνθρώποισιν ἐσφέρων νέον σκοπεῖν πτερωτοὺς κἀμπύρων μισθοὺς φέρειν. εἰ μή σε γῆρας πολιὸν ἐξερρύετο, καθῆσʼ ἂν ἐν βάκχαισι δέσμιος μέσαις, τελετὰς πονηρὰς εἰσάγων· γυναιξὶ γὰρ ὅπου βότρυος ἐν δαιτὶ γίγνεται γάνος, οὐχ ὑγιὲς οὐδὲν ἔτι λέγω τῶν ὀργίων. οὐ μὴ προσοίσεις χεῖρα, βακχεύσεις δʼ ἰών, μηδʼ ἐξομόρξῃ μωρίαν τὴν σὴν ἐμοί; τῆς σῆς δʼ ἀνοίας τόνδε τὸν διδάσκαλον δίκην μέτειμι. στειχέτω τις ὡς τάχος, ἐλθὼν δὲ θάκους τοῦδʼ ἵνʼ οἰωνοσκοπεῖ μοχλοῖς τριαίνου κἀνάτρεψον ἔμπαλιν, ἄνω κάτω τὰ πάντα συγχέας ὁμοῦ, καὶ στέμματʼ ἀνέμοις καὶ θυέλλαισιν μέθες. μάλιστα γάρ νιν δήξομαι δράσας τάδε. οἳ δʼ ἀνὰ πόλιν στείχοντες ἐξιχνεύσατε τὸν θηλύμορφον ξένον, ὃς ἐσφέρει νόσον καινὴν γυναιξὶ καὶ λέχη λυμαίνεται. κἄνπερ λάβητε, δέσμιον πορεύσατε δεῦρʼ αὐτόν, ὡς ἂν λευσίμου δίκης τυχὼν θάνῃ, πικρὰν βάκχευσιν ἐν Θήβαις ἰδών. μέθεσθε χειρῶν τοῦδʼ· ἐν ἄρκυσιν γὰρ ὢν οὐκ ἔστιν οὕτως ὠκὺς ὥστε μʼ ἐκφυγεῖν. ἀτὰρ τὸ μὲν σῶμʼ οὐκ ἄμορφος εἶ, ξένε, ὡς ἐς γυναῖκας, ἐφʼ ὅπερ ἐς Θήβας πάρει· πλόκαμός τε γάρ σου ταναός, οὐ πάλης ὕπο, γένυν παρʼ αὐτὴν κεχυμένος, πόθου πλέως· λευκὴν δὲ χροιὰν ἐκ παρασκευῆς ἔχεις, οὐχ ἡλίου βολαῖσιν, ἀλλʼ ὑπὸ σκιᾶς, τὴν Ἀφροδίτην καλλονῇ θηρώμενος. πρῶτον μὲν οὖν μοι λέξον ὅστις εἶ γένος. οἶδʼ, ὃς τὸ Σάρδεων ἄστυ περιβάλλει κύκλῳ. πόθεν δὲ τελετὰς τάσδʼ ἄγεις ἐς Ἑλλάδα; Ζεὺς δʼ ἔστʼ ἐκεῖ τις, ὃς νέους τίκτει θεούς; πότερα δὲ νύκτωρ σʼ ἢ κατʼ ὄμμʼ ἠνάγκασεν; τὰ δʼ ὄργιʼ ἐστὶ τίνʼ ἰδέαν ἔχοντά σοι; ἔχει δʼ ὄνησιν τοῖσι θύουσιν τίνα; εὖ τοῦτʼ ἐκιβδήλευσας, ἵνʼ ἀκοῦσαι θέλω. τὸν θεὸν ὁρᾶν γὰρ φῂς σαφῶς, ποῖός τις ἦν; τοῦτʼ αὖ παρωχέτευσας εὖ κοὐδὲν λέγων. ἦλθες δὲ πρῶτα δεῦρʼ ἄγων τὸν δαίμονα; φρονοῦσι γὰρ κάκιον Ἑλλήνων πολύ. τὰ δʼ ἱερὰ νύκτωρ ἢ μεθʼ ἡμέραν τελεῖς; τοῦτʼ ἐς γυναῖκας δόλιόν ἐστι καὶ σαθρόν. δίκην σε δοῦναι δεῖ σοφισμάτων κακῶν. ὡς θρασὺς ὁ βάκχος κοὐκ ἀγύμναστος λόγων. πρῶτον μὲν ἁβρὸν βόστρυχον τεμῶ σέθεν. ἔπειτα θύρσον τόνδε παράδος ἐκ χεροῖν. εἱρκταῖσί τʼ ἔνδον σῶμα σὸν φυλάξομεν. ὅταν γε καλέσῃς αὐτὸν ἐν βάκχαις σταθείς. καὶ ποῦ ʼστιν; οὐ γὰρ φανερὸς ὄμμασίν γʼ ἐμοῖς. λάζυσθε· καταφρονεῖ με καὶ Θήβας ὅδε. ἐγὼ δὲ δεῖν γε, κυριώτερος σέθεν. Πενθεύς, Ἀγαύης παῖς, πατρὸς δʼ Ἐχίονος. χώρει· καθείρξατʼ αὐτὸν ἱππικαῖς πέλας φάτναισιν, ὡς ἂν σκότιον εἰσορᾷ κνέφας. ἐκεῖ χόρευε· τάσδε δʼ ἃς ἄγων πάρει κακῶν συνεργοὺς ἢ διεμπολήσομεν ἢ χεῖρα δούπου τοῦδε καὶ βύρσης κτύπου παύσας, ἐφʼ ἱστοῖς δμωίδας κεκτήσομαι. πέπονθα δεινά· διαπέφευγέ μʼ ὁ ξένος, ὃς ἄρτι δεσμοῖς ἦν κατηναγκασμένος. ἔα ἔα· ὅδʼ ἐστὶν ἁνήρ· τί τάδε; πῶς προνώπιος φαίνῃ πρὸς οἴκοις τοῖς ἐμοῖς, ἔξω βεβώς; πόθεν σὺ δεσμὰ διαφυγὼν ἔξω περᾷς; τίς; τοὺς λόγους γὰρ ἐσφέρεις καινοὺς ἀεί.  κλῄειν κελεύω πάντα πύργον ἐν κύκλῳ. σοφὸς σοφὸς σύ, πλὴν ἃ δεῖ σʼ εἶναι σοφόν. ἥκεις δὲ ποίαν προστιθεὶς σπουδὴν λόγου; λέγʼ, ὡς ἀθῷος ἐξ ἐμοῦ πάντως ἔσῃ. τοῖς γὰρ δικαίοις οὐχὶ θυμοῦσθαι χρεών. ὅσῳ δʼ ἂν εἴπῃς δεινότερα βακχῶν πέρι, τοσῷδε μᾶλλον τὸν ὑποθέντα τὰς τέχνας γυναιξὶ τόνδε τῇ δίκῃ προσθήσομεν. ἤδη τόδʼ ἐγγὺς ὥστε πῦρ ὑφάπτεται ὕβρισμα βακχῶν, ψόγος ἐς Ἕλληνας μέγας. ἀλλʼ οὐκ ὀκνεῖν δεῖ· στεῖχʼ ἐπʼ Ἠλέκτρας ἰὼν πύλας· κέλευε πάντας ἀσπιδηφόρους ἵππων τʼ ἀπαντᾶν ταχυπόδων ἐπεμβάτας πέλτας θʼ ὅσοι πάλλουσι καὶ τόξων χερὶ ψάλλουσι νευράς, ὡς ἐπιστρατεύσομεν βάκχαισιν· οὐ γὰρ ἀλλʼ ὑπερβάλλει τάδε, εἰ πρὸς γυναικῶν πεισόμεσθʼ ἃ πάσχομεν. οὐ μὴ φρενώσεις μʼ, ἀλλὰ δέσμιος φυγὼν σῴσῃ τόδʼ; ἢ σοὶ πάλιν ἀναστρέψω δίκην; θύσω, φόνον γε θῆλυν, ὥσπερ ἄξιαι, πολὺν ταράξας ἐν Κιθαιρῶνος πτυχαῖς. ἀπόρῳ γε τῷδε συμπεπλέγμεθα ξένῳ, ὃς οὔτε πάσχων οὔτε δρῶν σιγήσεται. τί δρῶντα; δουλεύοντα δουλείαις ἐμαῖς; οἴμοι· τόδʼ ἤδη δόλιον ἔς με μηχανᾷ. ξυνέθεσθε κοινῇ τάδʼ, ἵνα βακχεύητʼ ἀεί. ἐκφέρετέ μοι δεῦρʼ ὅπλα, σὺ δὲ παῦσαι λέγων. μάλιστα, μυρίον γε δοὺς χρυσοῦ σταθμόν. λυπρῶς νιν εἰσίδοιμʼ ἂν ἐξῳνωμένας. σάφʼ ἴσθι, σιγῇ γʼ ὑπʼ ἐλάταις καθήμενος. ἀλλʼ ἐμφανῶς· καλῶς γὰρ ἐξεῖπας τάδε. ἄγʼ ὡς τάχιστα, τοῦ χρόνου δέ σοι φθονῶ. τί δὴ τόδʼ; ἐς γυναῖκας ἐξ ἀνδρὸς τελῶ; εὖ γʼ εἶπας αὖ τόδʼ· ὥς τις εἶ πάλαι σοφός. πῶς οὖν γένοιτʼ ἂν ἃ σύ με νουθετεῖς καλῶς; τίνα στολήν; ἦ θῆλυν; ἀλλʼ αἰδώς μʼ ἔχει. στολὴν δὲ τίνα φῂς ἀμφὶ χρῶτʼ ἐμὸν βαλεῖν; τὸ δεύτερον δὲ σχῆμα τοῦ κόσμου τί μοι; ἦ καί τι πρὸς τοῖσδʼ ἄλλο προσθήσεις ἐμοί; οὐκ ἂν δυναίμην θῆλυν ἐνδῦναι στολήν. ὀρθῶς· μολεῖν χρὴ πρῶτον εἰς κατασκοπήν. καὶ πῶς διʼ ἄστεως εἶμι Καδμείους λαθών; πᾶν κρεῖσσον ὥστε μὴ ʼγγελᾶν βάκχας ἐμοί. ἐλθόντʼ ἐς οἴκους   ἃν δοκῇ βουλεύσομαι. στείχοιμʼ ἄν· ἢ γὰρ ὅπλʼ ἔχων πορεύσομαι ἢ τοῖσι σοῖσι πείσομαι βουλεύμασιν. καὶ μὴν ὁρᾶν μοι δύο μὲν ἡλίους δοκῶ, δισσὰς δὲ Θήβας καὶ πόλισμʼ ἑπτάστομον· καὶ ταῦρος ἡμῖν πρόσθεν ἡγεῖσθαι δοκεῖς καὶ σῷ κέρατα κρατὶ προσπεφυκέναι. ἀλλʼ ἦ ποτʼ ἦσθα θήρ; τεταύρωσαι γὰρ οὖν. τί φαίνομαι δῆτʼ; οὐχὶ τὴν Ἰνοῦς στάσιν ἢ τὴν Ἀγαύης ἑστάναι, μητρός γʼ ἐμῆς; ἔνδον προσείων αὐτὸν ἀνασείων τʼ ἐγὼ καὶ βακχιάζων ἐξ ἕδρας μεθώρμισα. ἰδού, σὺ κόσμει· σοὶ γὰρ ἀνακείμεσθα δή. κἀμοὶ δοκοῦσι παρά γε δεξιὸν πόδα· τἀνθένδε δʼ ὀρθῶς παρὰ τένοντʼ ἔχει πέπλος. πότερα δὲ θύρσον δεξιᾷ λαβὼν χερὶ ἢ τῇδε, βάκχῃ μᾶλλον εἰκασθήσομαι; ἆρʼ ἂν δυναίμην τὰς Κιθαιρῶνος πτυχὰς αὐταῖσι βάκχαις τοῖς ἐμοῖς ὤμοις φέρειν; μοχλοὺς φέρωμεν; ἢ χεροῖν ἀνασπάσω κορυφαῖς ὑποβαλὼν ὦμον ἢ βραχίονα; καλῶς ἔλεξας· οὐ σθένει νικητέον γυναῖκας· ἐλάταισιν δʼ ἐμὸν κρύψω δέμας. καὶ μὴν δοκῶ σφᾶς ἐν λόχμαις ὄρνιθας ὣς λέκτρων ἔχεσθαι φιλτάτοις ἐν ἕρκεσιν. κόμιζε διὰ μέσης με Θηβαίας χθονός· μόνος γὰρ αὐτῶν εἰμʼ ἀνὴρ τολμῶν τόδε. ἡ τεκοῦσά γε. ἐπὶ τόδʼ ἔρχομαι. ἁβρότητʼ ἐμὴν λέγεις. καὶ τρυφᾶν μʼ ἀναγκάσεις. ἀξίων μὲν ἅπτομαι.