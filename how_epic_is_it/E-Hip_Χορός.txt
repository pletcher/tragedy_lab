Ὠκεανοῦ τις ὕδωρ στάζουσα πέτρα λέγεται, βαπτὰν κάλπισι ῥυτὰν πα- γὰν προιεῖσα κρημνῶν· ὅθι μοί τις ἦν φίλα πορφύρεα φάρεα ποταμίᾳ δρόσῳ τέγγουσα, θερ- μᾶς δ’ ἐπὶ νῶτα πέτρας εὐ- αλίου κατέβαλλ’· ὅθεν μοι πρώτα φάτις ἦλθε δεσποίνας· τειρομέναν νοσερᾷ κοίτᾳ δέμας ἐντὸς ἔχειν οἴκων, λεπτὰ δὲ φάρη ξάν- θαν κεφαλὰν σκιάζειν· τριτάταν δέ νιν κλύω τάνδ’ ἀβρωσίᾳ στόματος ἁμέραν Δάματρος ἀ- κτᾶς δέμας ἁγνὸν ἴσχειν, κρυ- πτῷ πένθει θανάτου θέλου- σαν κέλσαι ποτὶ τέρμα δύστανον. — ἦ σὺ γ’ ἔνθεος, ὦ κούρα, εἴτ’ ἐκ Πανὸς εἴθ’ Ἑκάτας ἢ σεμνῶν Κορυβάντων φοι- τᾷς ἢ ματρὸς ὀρείας; — σὺ δ’ ἀμφὶ τὰν πολύθηρον Δί- κτυνναν ἀμπλακίαις ἀνίε- ρος ἀθύτων πελάνων τρύχῃ; φοιτᾷ γὰρ καὶ διὰ λίμνας χέρσον θ’ ὑπὲρ πελάγους δίναις ἐν νοτίαις ἅλμας. — ἢ πόσιν, τὸν Ἐρεχθειδᾶν ἀρχαγόν, τὸν εὐπατρίδαν, ποιμαίνει τις ἐν οἴκοις κρυ- πτὰ κοίτα λεχέων σῶν; — ἢ ναυβάτας τις ἔπλευσεν Κρή- τας ἔξορμος ἀνὴρ λιμένα τὸν εὐξεινότατον ναύταις, φήμαν πέμπων βασιλείᾳ, λύπᾳ δ’ ὑπὲρ παθέων εὐναία δέδεται ψυχά; — φιλεῖ δὲ τᾷ δυστρόπῳ γυναικῶν ἁρμονίᾳ κακὰ δύστανος ἀμηχανία συνοικεῖν, ὠδινῶν τε καὶ ἀφροσύνας. δι’ ἐμᾶς ᾖξέν ποτε νηδύος ἅδ’ αὔρα. τὰν δ’ εὔλοχον οὐρανίαν τόξων μεδέουσαν ἀύτευν Ἄρτεμιν, καί μοι πολυζήλωτος αἰεὶ σὺν θεοῖσι φοιτᾷ. — ἀλλ’ ἥδε τροφὸς γεραιὰ πρὸ θυρῶν τήνδε κομίζουσ’ ἔξω μελάθρων· στυγνὸν δ’ ὀφρύων νέφος αὐξάνεται. τί ποτ’ ἔστι μαθεῖν ἔραται ψυχή, τί δεδήληται δέμας ἀλλόχροον βασιλείας. γύναι γεραιά, βασιλίδος πιστὴ τροφὲ Φαίδρας, ὁρῶμεν τάσδε δυστήνους τύχας, ἄσημα δ’ ἡμῖν ἥτις ἐστὶν ἡ νόσος· σοῦ δ’ ἂν πυθέσθαι καὶ κλύειν βουλοίμεθ’ ἄν. οὐδ’ ἥτις ἀρχὴ τῶνδε πημάτων ἔφυ; ὡς ἀσθενεῖ τε καὶ κατέξανται δέμας. πότερον ὑπ’ ἄτης ἢ θανεῖν πειρωμένη; θαυμαστὸν εἶπας, εἰ τάδ’ ἐξαρκεῖ πόσει. ὃ δ’ ἐς πρόσωπον οὐ τεκμαίρεται βλέπων; σὺ δ’ οὐκ ἀνάγκην προσφέρεις, πειρωμένη νόσον πυθέσθαι τῆσδε καὶ πλάνον φρενῶν; ἄιες ὤ, ἔκλυες ὤ, ἀνήκουστα τᾶς τυράννου πάθεα μέλεα θρεομένας; — ὀλοίμαν ἔγωγε, πρὶν σὰν φιλίαν κατανύσαι φρενῶν. ἰώ μοι, φεῦ φεῦ. — ὦ τάλαινα τῶνδ’ ἀλγέων· — ὦ πόνοι τρέφοντες βροτούς. — ὄλωλας, ἐξέφηνας ἐς φάος κακά. — τίς σε παναμέριος ὅδε χρόνος μένει; — τελευτάσεταί τι καινὸν δόμοις. — ἄσημα δ’ οὐκέτ’ ἐστὶν οἷ φθίνει τύχα Κύπριδος, ὦ τάλαινα παῖ Κρησία. φεῦ φεῦ· τὸ σῶφρον ὡς ἁπανταχοῦ καλὸν καὶ δόξαν ἐσθλὴν ἐν βροτοῖς καρπίζεται. Φαίδρα, λέγει μὲν ἥδε χρησιμώτερα πρὸς τὴν παροῦσαν ξυμφοράν, αἰνῶ δὲ σέ. ὁ δ’ αἶνος οὗτος δυσχερέστερος λόγων τῶν τῆσδε καὶ σοὶ μᾶλλον ἀλγίων κλύειν. Ἔρως Ἔρως, ὃ κατ’ ὀμμάτων στάζεις πόθον, εἰσάγων γλυκεῖαν ψυχᾷ χάριν οὓς ἐπιστρατεύσῃ, μή μοί ποτε σὺν κακῷ φανείης μηδ’ ἄρρυθμος ἔλθοις. οὔτε γὰρ πυρὸς οὔτ’ ἄστρων ὑπέρτερον βέλος, οἷον τὸ τᾶς Ἀφροδίτας ἵησιν ἐκ χερῶν Ἔρως, ὁ Διὸς παῖς. ἄλλως ἄλλως παρά τ’ Ἀλφεῷ Φοίβου τ’ ἐπὶ Πυθίοις τεράμνοις βούταν φόνον Ἑλλὰς αἶ’ ἀέξει· Ἔρωτα δέ, τὸν τύραννον ἀνδρῶν, τὸν τᾶς Ἀφροδίτας φιλτάτων θαλάμων κλῃδοῦχον, οὐ σεβίζομεν, πέρθοντα καὶ διὰ πάσας ἰόντα συμφορᾶς θνατοῖς, ὅταν ἔλθῃ. τὰν μὲν Οἰχαλίᾳ πῶλον ἄζυγα λέκτρων, ἄναν- δρον τὸ πρὶν καὶ ἄνυμφον, οἴ- κων ζεύξασ’ ἀπ’ Εὐρυτίων δρομάδα Ναΐδ’ ὅπως τε Βάκ- χαν σὺν αἵματι, σὺν καπνῷ φονίοις θ’ ὑμεναίοις Ἀλκμήνας τόκῳ Κύπρις ἐξέδωκεν· ὦ τλάμων ὑμεναίων. ὦ Θήβας ἱερὸν τεῖχος, ὦ στόμα Δίρκας, συνεί- ποιτ’ ἂν ἁ Κύπρις οἷον ἕρ- πει. βροντᾷ γὰρ ἀμφιπύρῳ τοκάδα τὰν διγόνοιο Βάκ- χου νυμφευσαμένα πότμῳ φονίῳ κατηύνασεν. δεινὰ γὰρ παντᾷ ποτιπνεῖ, μέλισσα δ’ οἵα τις πεπόταται. τί δ’ ἔστι, Φαίδρα, δεινὸν ἐν δόμοισί σοι; σιγῶ· τὸ μέντοι φροίμιον κακὸν τόδε. τίνα θροεῖς αὐδάν; τίνα βοᾷς λόγον; ἔνεπε, τίς φοβεῖ σε φήμα, γύναι, φρένας ἐπίσσυτος; σὺ παρὰ κλῇθρα, σοὶ μέλει πομπίμα φάτις δωμάτων. ἔνεπε δ’ ἔνεπέ μοι, τί ποτ’ ἔβα κακόν; ἀχὰν μὲν κλύω, σαφὲς δ’ οὐκ ἔχω· γεγωνεῖ δ’ ὅπᾳ διὰ πύλας ἔμολεν ἔμολε σοὶ βοά. ὤμοι ἐγὼ κακῶν· προδέδοσαι, φίλα. τί σοι μήσομαι; τὰ κρυπτὰ γὰρ πέφηνε, διὰ δ’ ὄλλυσαι — πρόδοτος ἐκ φίλων. πῶς οὖν; τί δράσεις, ὦ παθοῦσ’ ἀμήχανα; φεῦ φεῦ· πέπρακται, κοὐ κατώρθωνται τέχναι, δέσποινα, τῆς σῆς προσπόλου, κακῶς δ’ ἔχει. ὄμνυμι σεμνὴν Ἄρτεμιν, Διὸς κόρην, μηδὲν κακῶν σῶν ἐς φάος δείξειν ποτέ. μέλλεις δὲ δὴ τί δρᾶν ἀνήκεστον κακόν; εὔφημος ἴσθι. Ἠλιβάτοις ὑπὸ κευθμῶσι γενοίμαν, ἵνα με πτεροῦσσαν ὄρνιν ἀγέλῃσι ποταναῖς θεὸς ἐνθείη· ἀρθείην δ’ ἐπὶ πόντιον κῦμα τᾶς Ἀδριηνᾶς ἀκτᾶς Ἠριδανοῦ θ’ ὕδωρ· ἔνθα πορφύρεον σταλάσ- σουσιν ἐς οἶδμα πατρὸς τάλαι- ναι κόραι Φαέθοντος οἴ- κτῳ δακρύων τὰς ἠλεκτροφαεῖς αὐγάς. Ἑσπερίδων δ’ ἐπὶ μηλόσπορον ἀκτὰν ἀνύσαιμι τᾶν ἀοιδῶν, ἵν’ ὁ ποντο- μέδων πορφυρέας λίμνας ναύταις οὐκέθ’ ὁδὸν νέμει, σεμνὸν τέρμονα κυρῶν οὐρανοῦ, τὸν Ἄτλας ἔχει· κρῆναί τ’ ἀμβρόσιαι χέον- ται Ζηνὸς μελάθρων παρὰ κοί- ταις, ἵν’ ἁ βιόδωρος αὔ- ξει ζαθέα χθὼν εὐδαιμονίαν θεοῖς. ὦ λευκόπτερε Κρησία πορθμίς, ἃ διὰ πόντιον κῦμ’ ἁλίκτυπον ἅλμας ἐπόρευσας ἐμὰν ἄνασσαν ὀλβίων ἀπ’ οἴκων, κακονυμφοτάταν ὄνασιν. ἦ γὰρ ἀπ’ ἀμφοτέρων ἁ Κρησίας ἐκ γᾶς δύσορ- νις ἔπτατο κλεινὰς Ἀθή- νας· Μουνίχου δ’ ἀκταῖσιν ἐκ- δήσαντο πλεκτὰς πεισμάτων ἀρχάς, ἐπ’ ἀ- πείρου τε γᾶς ἔβασαν. ἀνθ’ ὧν, οὐχ ὁσίων ἐρώ- των δεινᾷ φρένας Ἀφροδί- τας νόσῳ κατεκλάσθη· χαλεπᾷ δ’ ὑπέραντλος οὖσα συμφορᾷ τεράμνων ἀπὸ νυμφιδίων κρεμαστὸν ἅψεται ἀμφὶ βρόχον λευκᾷ καθαρμόζουσα δεί- ρᾳ, δαίμονα στυγνὸν καται- δεσθεῖσα, τὰν δ’ εὔδοξον ἀνθ- αιρουμένα φήμαν, ἀπαλ- λάσσουσά τ’ ἀλ- γεινὸν φρενῶν ἔρωτα. — φεῦ φεῦ, πέπρακται· βασιλὶς οὐκέτ’ ἔστι δὴ γυνή, κρεμαστοῖς ἐν βρόχοις ἠρτημένη. — φίλαι, τί δρῶμεν; ἢ δοκεῖ περᾶν δόμους λῦσαί τ’ ἄνασσαν ἐξ ἐπισπαστῶν βρόχων; — τί δ’; οὐ πάρεισι πρόσπολοι νεανίαι; τὸ πολλὰ πράσσειν οὐκ ἐν ἀσφαλεῖ βίου. — ὄλωλεν ἡ δύστηνος, ὡς κλύω, γυνή· ἤδη γὰρ ὡς νεκρόν νιν ἐκτείνουσι δή. οὐκ ἐς γέροντας ἥδε σοι τείνει τύχη, Θησεῦ· νέοι θανόντες ἀλγυνοῦσί σε. ζῶσιν, θανούσης μητρὸς ὡς ἄλγιστά σοι. βρόχον κρεμαστὸν ἀγχόνης ἀνήψατο. τοσοῦτον ἴσμεν· ἄρτι γὰρ κἀγὼ δόμοις, Θησεῦ, πάρειμι σῶν κακῶν πενθήτρια. — ἰὼ ἰὼ τάλαινα μελέων κακῶν· ἔπαθες, εἰργάσω τοσοῦτον ὥστε τούσδε συγχέαι δόμους. — αἰαῖ τόλμας, ὦ βιαίως θανοῦσ’ ἀνοσίῳ τε συμφορᾷ, σᾶς χερὸς πάλαισμα μελέας. — τίς ἄρα σάν, τάλαιν’, ἀμαυροῖ ζόαν; οὐ σοὶ τάδ’, ὦναξ, ἦλθε δὴ μόνῳ κακά, πολλῶν μετ’ ἄλλων δ’ ὤλεσας κεδνὸν λέχος. ἰὼ τάλας· ὦ τάλας· ὅσον κακὸν ἔχει δόμος. δάκρυσί μου βλέφαρα καταχυθέντα τέγγεται σᾷ τύχᾳ· τὸ δ’ ἐπὶ τῷδε πῆμα φρίσσω πάλαι. — φεῦ φεῦ· τόδ’ αὖ νεοχμὸν ἐκδοχαῖς ἐπιφέρει θεὸς κακόν. ἐμοὶ μὲν οὖν ἀβίοτος βίου τύχα πρὸς τὸ κρανθέν· εἴη τυχεῖν. — ὀλομένους γάρ, οὐκέτ’ ὄντας λέγω, φεῦ φεῦ, τῶν ἐμῶν τυράννων δόμους. — ὦ δαῖμον, εἴ πως ἔστι, μὴ σφήλῃς δόμους, αἰτουμένης δὲ κλῦθί μου· πρὸς γάρ τινος οἰωνὸν ὥστε μάντις εἰσορῶ κακοῦ. τί χρῆμα; λέξον, εἴ τί μοι λόγου μέτα. αἰαῖ, κακῶν ἀρχηγὸν ἐκφαίνεις λόγον. ἄναξ, ἀπεύχου ταῦτα πρὸς θεῶν πάλιν· γνώσῃ γὰρ αὖθις ἀμπλακών. ἐμοὶ πιθοῦ. καὶ μὴν ὅδ’ αὐτὸς παῖς σὸς ἐς καιρὸν πάρα, Ἱππόλυτος· ὀργῆς δ’ ἐξανεὶς κακῆς, ἄναξ Θησεῦ, τὸ λῷστον σοῖσι βούλευσαι δόμοις. οὐκ οἶδ’ ὅπως εἴποιμ’ ἂν εὐτυχεῖν τινα θνητῶν· τὰ γὰρ δὴ πρῶτ’ ἀνέστραπται πάλιν. ἀρκοῦσαν εἶπας αἰτίας ἀποστροφήν, ὅρκους παρασχών, πίστιν οὐ σμικράν, θεῶν. εἴθε μοι εὐξαμένᾳ θεόθεν τάδε μοῖρα παράσχοι, τύχαν μετ’ ὄλβου καὶ ἀκήρατον ἄλγεσι θυμόν· δόξα δὲ μήτ’ ἀτρεκὴς μήτ’ αὖ παράσημος ἐνείη· ῥᾴδια δ’ ἤθεα τὸν αὔριον μεταβαλλομένα χρόνον αἰεὶ βίον συνευτυχοίην. οὐκέτι συζυγίαν πώλων Ἐνετᾶν ἐπιβάσῃ τὸν ἀμφὶ Λίμνας τρόχον κατέχων ποδὶ γυμνάδος ἵππου. μοῦσα δ’ ἄυπνος ὑπ’ ἄντυγι χορδᾶν λήξει πατρῷον ἀνὰ δόμον· ἀστέφανοι δὲ κόρας ἀνάπαυλαι Λατοῦς βαθεῖαν ἀνὰ χλόαν· νυμφιδία δ’ ἀπόλωλε φυγᾷ σᾷ λέκτρων ἅμιλλα κούραις. — ἐγὼ δὲ σᾷ δυστυχίᾳ δάκρυσι διοίσω πότμον ἄποτμον· ὦ τάλαινα μᾶ- τερ, ἔτεκες ἀνόνατα· φεῦ· μανίω θεοῖσιν· ἰὼ ἰώ· συζύγιαι Χάριτες, τί τὸν τάλαν’ ἐκ πατρίας γᾶς οὐδὲν ἄτας αἴτιον πέμπετε τῶνδ’ ἀπ’ οἴκων; — καὶ μὴν ὀπαδὸν Ἱππολύτου τόνδ’ εἰσορῶ σπουδῇ σκυθρωπὸν πρὸς δόμους ὁρμώμενον. ὅδ’ αὐτὸς ἔξω δωμάτων πορεύεται. αἰαῖ· κέκρανται συμφορὰ νέων κακῶν, οὐδ’ ἔστι μοίρας τοῦ χρεών τ’ ἀπαλλαγή. σὺ τὰν θεῶν ἄκαμπτον φρένα καὶ βροτῶν ἄγεις, Κύπρι, σὺν δ’ ὁ ποικιλόπτερος ἀμφιβαλὼν ὠκυτάτῳ πτερῷ. ποτᾶται δὲ γαῖαν εὐάχητόν θ’ ἁλμυρὸν ἐπὶ πόντον. θέλγει δ’ Ἔρως, ᾧ μαινομένᾳ κραδίᾳ πτανὸς ἐφορμάσῃ χρυσοφαής, φύσιν ὀρεσκόων σκυλάκων πελαγίων θ’ ὅσα τε γᾶ τρέφει τά τ’ ἀέλιος αἰθόμενα δέρκεται, ἄνδρας τε· συμπάντων βασιληίδα τιμάν, Κύπρι, τῶνδε μόνα κρατύνεις. καὶ μὴν ὁ τάλας ὅδε δὴ στείχει, σάρκας νεαρὰς ξανθόν τε κάρα διαλυμανθείς. ὦ πόνος οἴκων, οἷον ἐκράνθη δίδυμον μελάθροις πένθος θεόθεν καταληπτόν. κοινὸν τόδ’ ἄχος πᾶσι πολίταις ἦλθεν ἀέλπτως. πολλῶν δακρύων ἔσται πίτυλος· τῶν γὰρ μεγάλων ἀξιοπενθεῖς φῆμαι μᾶλλον κατέχουσιν.