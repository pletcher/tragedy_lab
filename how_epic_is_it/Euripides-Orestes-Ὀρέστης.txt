ὦ φίλον ὕπνου θέλγητρον, ἐπίκουρον νόσου, ὡς ἡδύ μοι προσῆλθες — ἐν δέοντί γε. ὦ πότνια Λήθη τῶν κακῶν, ὡς εἶ σοφὴ καὶ τοῖσι δυστυχοῦσιν εὐκταία θεός. πόθεν ποτʼ ἦλθον δεῦρο; πῶς δʼ ἀφικόμην; ἀμνημονῶ γάρ, τῶν πρὶν ἀπολειφθεὶς φρενῶν. λαβοῦ λαβοῦ δῆτʼ, ἐκ δʼ ὄμορξον ἀθλίου στόματος ἀφρώδη πέλανον ὀμμάτων τʼ ἐμῶν. ὑπόβαλε πλευροῖς πλευρά, καὐχμώδη κόμην ἄφελε προσώπου· λεπτὰ γὰρ λεύσσω κόραις. κλῖνόν μʼ ἐς εὐνὴν αὖθις· ὅταν ἀνῇ νόσος μανίας, ἄναρθρός εἰμι κἀσθενῶ μέλη. αὖθίς μʼ ἐς ὀρθὸν στῆσον, ἀνακύκλει δέμας· δυσάρεστον οἱ νοσοῦντες ἀπορίας ὕπο. μάλιστα· δόξαν γὰρ τόδʼ ὑγιείας ἔχει. κρεῖσσον δὲ τὸ δοκεῖν, κἂν ἀληθείας ἀπῇ. λέξεις τι καινόν· κεἰ μὲν εὖ, χάριν φέρεις· εἰ δʼ ἐς βλάβην τινʼ, ἅλις ἔχω τὸ δυστυχεῖν. πῶς εἶπας; ἥκει φῶς ἐμοῖς καὶ σοῖς κακοῖς ἀνὴρ ὁμογενὴς καὶ χάριτας ἔχων πατρός; εἰ μόνος ἐσώθη, μᾶλλον ἂν ζηλωτὸς ἦν· εἰ δʼ ἄλοχον ἄγεται, κακὸν ἔχων ἥκει μέγα. σύ νυν διάφερε τῶν κακῶν· ἔξεστι γάρ· καὶ μὴ μόνον λέγʼ, ἀλλὰ καὶ φρόνει τάδε. ὦ μῆτερ, ἱκετεύω σε, μὴ ʼπίσειέ μοι τὰς αἱματωποὺς καὶ δρακοντώδεις κόρας. αὗται γὰρ αὗται πλησίον θρῴσκουσί μου. ὦ Φοῖβʼ, ἀποκτενοῦσί μʼ αἱ κυνώπιδες γοργῶπες, ἐνέρων ἱέρεαι, δειναὶ θεαί. μέθες· μίʼ οὖσα τῶν ἐμῶν Ἐρινύων μέσον μʼ ὀχμάζεις, ὡς βάλῃς ἐς Τάρταρον. δὸς τόξα μοι κερουλκά, δῶρα Λοξίου, οἷς μʼ εἶπʼ Ἀπόλλων ἐξαμύνασθαι θεάς, εἴ μʼ ἐκφοβοῖεν μανιάσιν λυσσήμασιν. βεβλήσεταί τις θεῶν βροτησίᾳ χερί, εἰ μὴ ʼξαμείψει χωρὶς ὀμμάτων ἐμῶν. οὐκ εἰσακούετʼ; οὐχ ὁρᾶθʼ ἑκηβόλων τόξων πτερωτὰς γλυφίδας ἐξορμωμένας; ἆ ἆ· τί δῆτα μέλλετʼ; ἐξακρίζετʼ αἰθέρα πτεροῖς· τὰ Φοίβου δʼ αἰτιᾶσθε θέσφατα. ἔα· τί χρῆμʼ ἀλύω, πνεῦμʼ ἀνεὶς ἐκ πλευμόνων; ποῖ ποῖ ποθʼ ἡλάμεσθα δεμνίων ἄπο; ἐκ κυμάτων γὰρ αὖθις αὖ γαλήνʼ ὁρῶ. σύγγονε, τί κλαίεις κρᾶτα θεῖσʼ ἔσω πέπλων; αἰσχύνομαί σε, μεταδιδοὺς πόνων ἐμῶν ὄχλον τε παρέχων παρθένῳ νόσοις ἐμαῖς. μὴ τῶν ἐμῶν ἕκατι συντήκου κακῶν· σὺ μὲν γὰρ ἐπένευσας τάδʼ, εἴργασται δʼ ἐμοὶ μητρῷον αἷμα· Λοξίᾳ δὲ μέμφομαι, ὅστις μʼ ἐπάρας ἔργον ἀνοσιώτατον, τοῖς μὲν λόγοις ηὔφρανε, τοῖς δʼ ἔργοισιν οὔ. οἶμαι δὲ πατέρα τὸν ἐμόν, εἰ κατʼ ὄμματα ἐξιστόρουν νιν, μητέρʼ εἰ κτεῖναι χρεών, πολλὰς γενείου τοῦδʼ ἂν ἐκτεῖναι λιτὰς μήποτε τεκούσης ἐς σφαγὰς ὦσαι ξίφος, εἰ μήτʼ ἐκεῖνος ἀναλαβεῖν ἔμελλε φῶς, ἐγώ θʼ ὁ τλήμων τοιάδʼ ἐκπλήσειν κακά. καὶ νῦν ἀνακάλυπτʼ, ὦ κασιγνήτη, κάρα, ἐκ δακρύων τʼ ἄπελθε, κεἰ μάλʼ ἀθλίως ἔχομεν. ὅταν δὲ τἄμʼ ἀθυμήσαντʼ ἴδῃς, σύ μου τὸ δεινὸν καὶ διαφθαρὲν φρενῶν ἴσχναινε παραμυθοῦ θʼ· ὅταν δὲ σὺ στένῃς, ἡμᾶς παρόντας χρή σε νουθετεῖν φίλα· ἐπικουρίαι γὰρ αἵδε τοῖς φίλοις καλαί. ἀλλʼ, ὦ τάλαινα, βᾶσα δωμάτων ἔσω ὕπνῳ τʼ ἄυπνον βλέφαρον ἐκταθεῖσα δός, σίτων τʼ ὄρεξαι λουτρά τʼ ἐπιβαλοῦ χροΐ. εἰ γὰρ προλείψεις ἢ προσεδρείᾳ νόσον κτήσῃ τινʼ, οἰχόμεσθα· σὲ γὰρ ἔχω μόνην ἐπίκουρον, ἄλλων, ὡς ὁρᾷς, ἔρημος ὤν. ὅδʼ εἴμʼ Ὀρέστης, Μενέλεως, ὃν ἱστορεῖς. ἑκὼν ἐγώ σοι τἀμὰ μηνύσω κακά. τῶν σῶν δὲ γονάτων πρωτόλεια θιγγάνω ἱκέτης, ἀφύλλου στόματος ἐξάπτων λιτάς· σῷσόν μʼ· ἀφῖξαι δʼ αὐτὸς ἐς καιρὸν κακῶν. εὖ γʼ εἶπας· οὐ γὰρ ζῶ κακοῖς, φάος δʼ ὁρῶ. οὐχ ἡ πρόσοψίς μʼ, ἀλλὰ τἄργʼ αἰκίζεται. τὸ σῶμα φροῦδον· τὸ δʼ ὄνομʼ οὐ λέλοιπέ μοι. ὅδʼ εἰμὶ μητρὸς τῆς ταλαιπώρου φονεύς. φειδόμεθʼ· ὁ δαίμων δʼ ἐς ἐμὲ πλούσιος κακῶν. ἡ σύνεσις, ὅτι σύνοιδα δείνʼ εἰργασμένος. λύπη μάλιστά γʼ ἡ διαφθείρουσά με — μανίαι τε, μητρὸς αἵματος τιμωρίαι. ἐν ᾗ τάλαιναν μητέρʼ ἐξώγκουν τάφῳ. νυκτὸς φυλάσσων ὀστέων ἀναίρεσιν. Πυλάδης, ὁ συνδρῶν αἷμα καὶ μητρὸς φόνον. ἔδοξʼ ἰδεῖν τρεῖς νυκτὶ προσφερεῖς κόρας. σεμναὶ γάρ· εὐπαίδευτα δʼ ἀπετρέπου λέγειν. οἴμοι διωγμῶν, οἷς ἐλαύνομαι τάλας. ἀλλʼ ἔστιν ἡμῖν ἀναφορὰ τῆς συμφορᾶς. Φοῖβος, κελεύσας μητρὸς ἐκπρᾶξαι φόνον. δουλεύομεν θεοῖς, ὅ τι ποτʼ εἰσὶν οἱ θεοί. μέλλει· τὸ θεῖον δʼ ἐστὶ τοιοῦτον φύσει. ἕκτον τόδʼ ἦμαρ· ἔτι πυρὰ θερμὴ τάφου. οὐ σοφός, ἀληθὴς δʼ ἐς φίλους ἔφυν φίλος. οὔπω· τὸ μέλλον δʼ ἴσον ἀπραξίᾳ λέγω. μισούμεθʼ οὕτως ὥστε μὴ προσεννέπειν. ἐκκλῄομαι γὰρ δωμάτων ὅποι μόλω. Οἴαξ, τὸ Τροίας μῖσος ἀναφέρων πατρί. οὗ γʼ οὐ μετῆν μοι· διὰ τριῶν δʼ ἀπόλλυμαι. οὗτοί μʼ ὑβρίζουσʼ, ὧν πόλις τὰ νῦν κλύει. πῶς, οἵτινες ζῆν οὐκ ἐῶσʼ ἡμᾶς ἔτι; ψῆφος καθʼ ἡμῶν οἴσεται τῇδʼ ἡμέρᾳ. θανεῖν ὑπʼ ἀστῶν λευσίμῳ πετρώματι. κύκλῳ γὰρ εἱλισσόμεθα παγχάλκοις ὅπλοις. πάντων πρὸς ἀστῶν, ὡς θάνω· βραχὺς λόγος. ἐς σὲ ἐλπὶς ἡμὴ καταφυγὰς ἔχει κακῶν. ἀλλʼ ἀθλίως πράσσουσιν εὐτυχὴς μολὼν μετάδος φίλοισι σοῖσι σῆς εὐπραξίας, καὶ μὴ μόνος τὸ χρηστὸν ἀπολαβὼν ἔχε, ἀλλʼ ἀντιλάζου καὶ πόνων ἐν τῷ μέρει, χάριτας πατρῴας ἐκτίνων ἐς οὕς σε δεῖ. ὄνομα γάρ, ἔργον δʼ οὐκ ἔχουσιν οἱ φίλοι οἱ μὴ ʼπὶ ταῖσι συμφοραῖς ὄντες φίλοι. ἀπωλόμην, Μενέλαε· Τυνδάρεως ὅδε στείχει πρὸς ἡμᾶς, οὗ μάλιστʼ αἰδώς μʼ ἔχει ἐς ὄμματʼ ἐλθεῖν τοῖσιν ἐξειργασμένοις. καὶ γάρ μʼ ἔθρεψε σμικρὸν ὄντα, πολλὰ δὲ φιλήματʼ ἐξέπλησε, τὸν Ἀγαμέμνονος παῖδʼ ἀγκάλαισι περιφέρων, Λήδα θʼ ἅμα, τιμῶντέ μʼ οὐδὲν ἧσσον ἢ Διοσκόρω· οἷς, ὦ τάλαινα καρδία ψυχή τʼ ἐμή, ἀπέδωκʼ ἀμοιβὰς οὐ καλάς. τίνα σκότον λάβω προσώπῳ; ποῖον ἐπίπροσθεν νέφος θῶμαι, γέροντος ὀμμάτων φεύγων κόρας; ὦ γέρον, ἐγώ τοι πρὸς σὲ δειμαίνω λέγειν, ὅπου σὲ μέλλω σήν τε λυπήσειν φρένα. ἐγᾦδʼ, ἀνόσιός εἰμι μητέρα κτανών, ὅσιος δέ γʼ ἕτερον ὄνομα, τιμωρῶν πατρί. ἀπελθέτω δὴ τοῖς λόγοισιν ἐκποδὼν τὸ γῆρας ἡμῖν τὸ σόν, ὅ μʼ ἐκπλήσσει λόγου, καὶ καθʼ ὁδὸν εἶμι· νῦν δὲ σὴν ταρβῶ τρίχα. τί χρῆν με δρᾶσαι; δύο γὰρ ἀντίθες δυοῖν· πατὴρ μὲν ἐφύτευσέν με, σὴ δʼ ἔτικτε παῖς, τὸ σπέρμʼ ἄρουρα παραλαβοῦσʼ ἄλλου πάρα· ἄνευ δὲ πατρὸς τέκνον οὐκ εἴη ποτʼ ἄν. ἐλογισάμην οὖν τῷ γένους ἀρχηγέτῃ μᾶλλόν με φῦναι τῆς ὑποστάσης τροφάς. ἡ σὴ δὲ θυγάτηρ — μητέρʼ αἰδοῦμαι λέγειν — ἰδίοισιν ὑμεναίοισι κοὐχὶ σώφροσιν ἐς ἀνδρὸς ᾔει λέκτρʼ· ἐμαυτόν, ἢν λέγω κακῶς ἐκείνην, ἐξερῶ· λέξω δʼ ὅμως. Αἴγισθος ἦν ὁ κρυπτὸς ἐν δόμοις πόσις. τοῦτον κατέκτεινʼ, ἐπὶ δʼ ἔθυσα μητέρα, ἀνόσια μὲν δρῶν, ἀλλὰ τιμωρῶν πατρί. ἐφʼ οἷς δʼ ἀπειλεῖς ὡς πετρωθῆναί με χρή, ἄκουσον ὡς ἅπασαν Ἑλλάδʼ ὠφελῶ. εἰ γὰρ γυναῖκες ἐς τόδʼ ἥξουσιν θράσους, ἄνδρας φονεύειν, καταφυγὰς ποιούμεναι ἐς τέκνα, μαστοῖς τὸν ἔλεον θηρώμεναι, παρʼ οὐδὲν αὐταῖς ἦν ἂν ὀλλύναι πόσεις ἐπίκλημʼ ἐχούσαις ὅ τι τύχοι. δράσας δʼ ἐγὼ δείνʼ, ὡς σὺ κομπεῖς, τόνδʼ ἔπαυσα τὸν νόμον. μισῶν δὲ μητέρʼ ἐνδίκως ἀπώλεσα, ἥτις μεθʼ ὅπλων ἄνδρʼ ἀπόντʼ ἐκ δωμάτων πάσης ὑπὲρ γῆς Ἑλλάδος στρατηλάτην προύδωκε κοὐκ ἔσῳσʼ ἀκήρατον λέχος· ἐπεὶ δʼ ἁμαρτοῦσʼ ᾔσθετʼ, οὐχ αὑτῇ δίκην ἐπέθηκεν, ἀλλʼ, ὡς μὴ δίκην δοίη πόσει, ἐζημίωσε πατέρα κἀπέκτεινʼ ἐμόν. πρὸς θεῶν — ἐν οὐ καλῷ μὲν ἐμνήσθην θεῶν, φόνον δικάζων· εἰ δὲ δὴ τὰ μητέρος σιγῶν ἐπῄνουν, τί μʼ ἂν ἔδρασʼ ὁ κατθανών; οὐκ ἄν με μισῶν ἀνεχόρευʼ Ἐρινύσιν; ἢ μητρὶ μὲν πάρεισι σύμμαχοι θεαί, τῷ δʼ οὐ πάρεισι, μᾶλλον ἠδικημένῳ; σύ τοι φυτεύσας θυγατέρʼ, ὦ γέρον, κακὴν ἀπώλεσάς με· διὰ τὸ γὰρ κείνης θράσος πατρὸς στερηθεὶς ἐγενόμην μητροκτόνος. ὁρᾷς, Ὀδυσσέως ἄλοχον οὐ κατέκτανε Τηλέμαχος· οὐ γὰρ ἐπεγάμει πόσει πόσιν, μένει δʼ ἐν οἴκοις ὑγιὲς εὐνατήριον. ὁρᾷς δʼ Ἀπόλλωνʼ, ὃς μεσομφάλους ἕδρας ναίων βροτοῖσι στόμα νέμει σαφέστατον, ᾧ πειθόμεσθα πάνθʼ ὅσʼ ἂν κεῖνος λέγῃ· τούτῳ πιθόμενος τὴν τεκοῦσαν ἔκτανον. ἐκεῖνον ἡγεῖσθʼ ἀνόσιον καὶ κτείνετε· ἐκεῖνος ἥμαρτʼ, οὐκ ἐγώ. τί χρῆν με δρᾶν; ἢ οὐκ ἀξιόχρεως ὁ θεὸς ἀναφέροντί μοι μίασμα λῦσαι; ποῖ τις οὖν ἔτʼ ἂν φύγοι, εἰ μὴ ὁ κελεύσας ῥύσεταί με μὴ θανεῖν; ἀλλʼ ὡς μὲν οὐκ εὖ μὴ λέγʼ εἴργασται τάδε, ἡμῖν δὲ τοῖς δράσασιν οὐκ εὐδαιμόνως. γάμοι δʼ ὅσοις μὲν εὖ καθεστᾶσιν βροτῶν, μακάριος αἰών· οἷς δὲ μὴ πίπτουσιν εὖ, τά τʼ ἔνδον εἰσὶ τά τε θύραζε δυστυχεῖς. στεῖχʼ, ὡς ἀθορύβως οὑπιὼν ἡμῖν λόγος πρὸς τόνδʼ ἵκηται, γῆρας ἀποφυγὼν τὸ σόν. Μενέλαε, ποῖ σὸν πόδʼ ἐπὶ συννοίᾳ κυκλεῖς, διπλῆς μερίμνης διπτύχους ἰὼν ὁδούς; μή νυν πέραινε τὴν δόκησιν, ἀλλʼ ἐμοὺς λόγους ἀκούσας πρόσθε, βουλεύου τότε. λέγοιμʼ ἂν ἤδη. τὰ μακρὰ τῶν σμικρῶν λόγων ἐπίπροσθέν ἐστι καὶ σαφῆ μᾶλλον κλύειν. ἐμοὶ σὺ τῶν σῶν, Μενέλεως, μηδὲν δίδου, ἃ δʼ ἔλαβες ἀπόδος πατρὸς ἐμοῦ λαβὼν πάρα. — οὐ χρήματʼ εἶπον· χρήματʼ, ἢν ψυχὴν ἐμὴν σῴσῃς, ἅπερ μοι φίλτατʼ ἐστὶ τῶν ἐμῶν.  — ἀδικῶ· λαβεῖν χρή μʼ ἀντὶ τοῦδε τοῦ κακοῦ ἄδικόν τι παρὰ σοῦ· καὶ γὰρ Ἀγαμέμνων πατὴρ ἀδίκως ἀθροίσας Ἑλλάδʼ ἦλθʼ ὑπʼ Ἴλιον, οὐκ ἐξαμαρτὼν αὐτός, ἀλλʼ ἁμαρτίαν τῆς σῆς γυναικὸς ἀδικίαν τʼ ἰώμενος. ἓν μὲν τόδʼ ἡμῖν ἀνθʼ ἑνὸς δοῦναί σε χρή. ἀπέδοτο δʼ, ὡς χρὴ τοῖς φίλοισι τοὺς φίλους, τὸ σῶμʼ ἀληθῶς, σοὶ παρʼ ἀσπίδʼ ἐκπονῶν, ὅπως σὺ τὴν σὴν ἀπολάβοις ξυνάορον. ἀπότεισον οὖν μοι ταὐτὸ τοῦτʼ ἐκεῖ λαβών, μίαν πονήσας ἡμέραν, ἡμῶν ὕπερ σωτήριος στάς, μὴ δέκʼ ἐκπλήσας ἔτη. ἃ δʼ Αὐλὶς ἔλαβε σφάγιʼ ἐμῆς ὁμοσπόρου, ἐῶ σʼ ἔχειν ταῦθʼ· Ἑρμιόνην μὴ κτεῖνε σύ. δεῖ γὰρ σʼ ἐμοῦ πράσσοντος ὡς πράσσω τὰ νῦν πλέον φέρεσθαι, κἀμὲ συγγνώμην ἔχειν. ψυχὴν δʼ ἐμὴν δὸς τῷ ταλαιπώρῳ πατρὶ κἀμῆς ἀδελφῆς, παρθένου μακρὸν χρόνον· θανὼν γὰρ οἶκον ὀρφανὸν λείψω πατρός. ἐρεῖς· ἀδύνατον. αὐτὸ τοῦτο· τοὺς φίλους ἐν τοῖς κακοῖς χρὴ τοῖς φίλοισιν ὠφελεῖν· ὅταν δʼ ὁ δαίμων εὖ διδῷ, τί δεῖ φίλων; ἀρκεῖ γὰρ αὐτὸς ὁ θεὸς ὠφελεῖν θέλων. φιλεῖν δάμαρτα πᾶσιν Ἕλλησιν δοκεῖς· κοὐχ ὑποτρέχων σε τοῦτο θωπείᾳ λέγω· ταύτης ἱκνοῦμαί σʼ — ὦ μέλεος ἐμῶν κακῶν, ἐς οἷον ἥκω. τί δέ; ταλαιπωρεῖν με δεῖ· ὑπὲρ γὰρ οἴκου παντὸς ἱκετεύω τάδε. ὦ πατρὸς ὅμαιμε θεῖε, τὸν κατὰ χθονὸς θανόντʼ ἀκούειν τάδε δόκει, ποτωμένην ψυχὴν ὑπὲρ σοῦ, καὶ λέγειν ἃ ἐγὼ λέγω, ταὔτʼ ἔς τε δάκρυα καὶ γόους καὶ συμφοράς. εἴρηκα κἀπῄτηκα τὴν σωτηρίαν, θηρῶν ὃ πάντες κοὐκ ἐγὼ ζητῶ μόνος. ὦ πλὴν γυναικὸς οὕνεκα στρατηλατεῖν τἄλλʼ οὐδέν, ὦ κάκιστε τιμωρεῖν φίλοις, φεύγεις ἀποστραφείς με, τὰ δʼ Ἀγαμέμνονος φροῦδʼ; ἄφιλος ἦσθʼ ἄρʼ, ὦ πάτερ, πράσσων κακῶς. οἴμοι, προδέδομαι, κοὐκέτʼ εἰσὶν ἐλπίδες, ὅποι τραπόμενος θάνατον Ἀργείων φύγω· οὗτος γὰρ ἦν μοι καταφυγὴ σωτηρίας. ἀλλʼ εἰσορῶ γὰρ τόνδε φίλτατον βροτῶν Πυλάδην δρόμῳ στείχοντα Φωκέων ἄπο, ἡδεῖαν ὄψιν· πιστὸς ἐν κακοῖς ἀνὴρ κρείσσων γαλήνης ναυτίλοισιν εἰσορᾶν. οἰχόμεσθʼ, ὡς ἐν βραχεῖ σοι τἀμὰ δηλώσω κακά. Μενέλεως κάκιστος ἐς ἐμὲ καὶ κασιγνήτην ἐμήν. ὥσπερ οὐκ ἐλθὼν ἔμοιγε ταὐτὸν ἀπέδωκεν μολών. χρόνιος· ἀλλʼ ὅμως τάχιστα κακὸς ἐφωράθη φίλοις. οὐκ ἐκεῖνος, ἀλλʼ ἐκείνη κεῖνον ἐνθάδʼ ἤγαγεν. ἐν δόμοις ἐμοῖσιν, εἰ δὴ τούσδʼ ἐμοὺς καλεῖν χρεών. μή μʼ ἰδεῖν θανόνθʼ ὑπʼ ἀστῶν καὶ κασιγνήτην ἐμήν. εὐλαβεῖθʼ, ὃ τοῖς φίλοισι δρῶσιν οἱ κακοὶ φίλοι. οὗτος ἦλθʼ, ὁ τὰς ἀρίστας θυγατέρας σπείρας πατήρ. αἰσθάνῃ. τὸ τοῦδε κῆδος μᾶλλον εἵλετʼ ἢ πατρός. οὐ γὰρ αἰχμητὴς πέφυκεν, ἐν γυναιξὶ δʼ ἄλκιμος. ψῆφον ἀμφʼ ἡμῶν πολίτας ἐπὶ φόνῳ θέσθαι χρεών. ἢ θανεῖν ἢ ζῆν· ὁ μῦθος οὐ μακρὸς μακρῶν πέρι. οὐχ ὁρᾷς; φυλασσόμεσθα φρουρίοισι πανταχῇ. ὡσπερεὶ πόλις πρὸς ἐχθρῶν σῶμα πυργηρούμεθα. πρὸς τίνος; τοῦτʼ ἂν προσείη τοῖς ἐμοῖς κακοῖς κακόν. ἴδιον ἢ κοινὸν πολίταις ἐπιφέρων ἔγκλημά τι; ὦ τάλας, ἔοικε καὶ σὲ τἀμὰ λυπήσειν κακά. οὐ φοβῇ μή σʼ Ἄργος ὥσπερ κἄμʼ ἀποκτεῖναι θέλῃ; δεινὸν οἱ πολλοί, κακούργους ὅταν ἔχωσι προστάτας. εἶἑν. ἐς κοινὸν λέγειν χρή. εἰ λέγοιμʼ ἀστοῖσιν ἐλθὼν — πατρὶ τιμωρῶν ἐμαυτοῦ; ἀλλʼ ὑποπτήξας σιωπῇ κατθάνω; πῶς ἂν οὖν δρῴην; οὐκ ἔχω. εἰ τύχοι, γένοιτʼ ἄν. ἀλλὰ δῆτʼ ἔλθω. εὖ λέγεις· φεύγω τὸ δειλὸν τῇδε. καὶ τὸ πρᾶγμά γʼ ἔνδικόν μοι. καί τις ἄν γέ μʼ οἰκτίσειε θάνατον ἀσχάλλων πατρῷον. ἰτέον, ὡς ἄνανδρον ἀκλεῶς κατθανεῖν. ἦ λέγωμεν οὖν ἀδελφῇ ταῦτʼ ἐμῇ; δάκρυα γοῦν γένοιτʼ ἄν. δηλαδὴ σιγᾶν ἄμεινον. κεῖνό μοι μόνον πρόσαντες. μὴ θεαί μʼ οἴστρῳ κατάσχωσι. δυσχερὲς ψαύειν νοσοῦντος ἀνδρός. εὐλαβοῦ λύσσης μετασχεῖν τῆς ἐμῆς. οὐκ ἄρʼ ὀκνήσεις; ἕρπε νυν οἴαξ ποδός μοι. καί με πρὸς τύμβον πόρευσον πατρός. ὥς νιν ἱκετεύσω με σῶσαι. μητέρος δὲ μηδʼ ἴδοιμι μνῆμα. τοῦτʼ ἐκεῖνο, κτᾶσθʼ ἑταίρους, μὴ τὸ συγγενὲς μόνον· ὡς ἀνὴρ ὅστις τρόποισι συντακῇ, θυραῖος ὢν μυρίων κρείσσων ὁμαίμων ἀνδρὶ κεκτῆσθαι φίλος. οὐ σῖγʼ ἀφεῖσα τοὺς γυναικείους γόους στέρξεις τὰ κρανθέντʼ; οἰκτρὰ μὲν τάδʼ, ἀλλʼ ὅμως φέρειν σʼ ἀνάγκη τὰς παρεστώσας τύχας. σὺ μή μʼ ἀπόκτεινʼ· ἅλις ὑπʼ Ἀργείας χερὸς τέθνηχʼ ὁ τλήμων· τὰ δὲ παρόντʼ ἔα κακά. μὴ πρὸς θεῶν μοι περιβάλῃς ἀνανδρίαν, ἐς δάκρυα πορθμεύουσʼ ὑπομνήσει κακῶν. τόδʼ ἦμαρ ἡμῖν κύριον· δεῖ δʼ ἢ βρόχους ἅπτειν κρεμαστοὺς ἢ ξίφος θήγειν χερί. ἅλις τὸ μητρὸς αἷμʼ ἔχω· σὲ δʼ οὐ κτενῶ, ἀλλʼ αὐτόχειρι θνῇσχʼ ὅτῳ βούλῃ τρόπῳ. τέρπου κενὴν ὄνησιν, εἰ τερπνὸν τόδε θανάτου πέλας βεβῶσι, περιβαλεῖν χέρας. ἔκ τοί με τήξεις· καί σʼ ἀμείψασθαι θέλω φιλότητι χειρῶν. τί γὰρ ἔτʼ αἰδοῦμαι τάλας; ὦ στέρνʼ ἀδελφῆς, ὦ φίλον πρόσπτυγμʼ ἐμόν, τάδʼ ἀντὶ παίδων καὶ γαμηλίου λέχους — προσφθέγματʼ ἀμφοῖν τοῖς ταλαιπώροις πάρα. ἥδιστʼ ἂν εἴη ταῦθʼ· ὁρᾷς δὲ δὴ φίλων ὡς ἐσπανίσμεθʼ, ὥστε κοινωνεῖν τάφου. οὐδʼ ὄμμʼ ἔδειξεν, ἀλλʼ ἐπὶ σκήπτροις ἔχων τὴν ἐλπίδʼ, εὐλαβεῖτο μὴ σῴζειν φίλους. ἀλλʼ εἶʼ ὅπως γενναῖα καὶ Ἀγαμέμνονος δράσαντε κατθανούμεθʼ ἀξιώτατα. κἀγὼ μὲν εὐγένειαν ἀποδείξω πόλει, παίσας πρὸς ἧπαρ φασγάνῳ· σὲ δʼ αὖ χρεὼν ὅμοια πράσσειν τοῖς ἐμοῖς τολμήμασιν. Πυλάδη, σὺ δʼ ἡμῖν τοῦ φόνου γενοῦ βραβεύς, καὶ κατθανόντοιν εὖ περίστειλον δέμας θάψον τε κοινῇ πρὸς πατρὸς τύμβον φέρων. καὶ χαῖρʼ· ἐπʼ ἔργον δʼ, ὡς ὁρᾷς, πορεύομαι. τί γὰρ προσήκει κατθανεῖν σʼ ἐμοῦ μέτα; οὐκ ἔκτανες σὴν μητέρʼ, ὡς ἐγὼ τάλας. ἀπόδος τὸ σῶμα πατρί, μὴ σύνθνῃσκέ μοι. σοὶ μὲν γὰρ ἔστι πόλις, ἐμοὶ δʼ οὐκ ἔστι δή, καὶ δῶμα πατρὸς καὶ μέγας πλούτου λιμήν. γάμων δὲ τῆς μὲν δυσπότμου τῆσδʼ ἐσφάλης, ἥν σοι κατηγγύησʼ ἑταιρίαν σέβων· σὺ δʼ ἄλλο λέκτρον παιδοποίησαι λαβών, κῆδος δὲ τοὐμὸν καὶ σὸν οὐκέτʼ ἔστι δή. ἀλλʼ, ὦ ποθεινὸν ὄμμʼ ὁμιλίας ἐμῆς, χαῖρʼ· οὐ γὰρ ἡμῖν ἔστι τοῦτο, σοί γε μήν· οἱ γὰρ θανόντες χαρμάτων τητώμεθα. ὦ φίλτατʼ, εἰ γὰρ τοῦτο κατθάνοιμʼ ἰδών. μενῶ, τὸν ἐχθρὸν εἴ τι τιμωρήσομαι. μηδὲν τρέσῃς τάσδʼ· ὡς πάρεισʼ ἡμῖν φίλαι. πῶς; τὸ γὰρ ἕτοιμον ἔστιν, εἴ γʼ ἔσται καλῶς. μάλιστα· καὶ δὴ πάντʼ ἀποσφραγίζεται. καὶ πῶς; ἔχει γὰρ βαρβάρους ὀπάονας. οἵους ἐνόπτρων καὶ μύρων ἐπιστάτας. ὥσθʼ Ἑλλὰς αὐτῇ σμικρὸν οἰκητήριον. καὶ μὴν τόδʼ ἔρξας δὶς θανεῖν οὐχ ἅζομαι. τὸ πρᾶγμα δήλου καὶ πέραινʼ, ὅπως λέγεις. ἔχω τοσοῦτον, τἀπίλοιπα δʼ οὐκ ἔχω. ὥστʼ ἐκδακρῦσαί γʼ ἔνδοθεν κεχαρμένην. ἔπειτʼ ἀγῶνα πῶς ἀγωνιούμεθα; πρόσθεν δʼ ὀπαδῶν τίς ὄλεθρος γενήσεται; καὶ τόν γε μὴ σιγῶντʼ ἀποκτείνειν χρεών. Ἑλένην φονεύειν· μανθάνω τὸ σύμβολον. φεῦ· οὐκ ἔστιν οὐδὲν κρεῖσσον ἢ φίλος σαφής, οὐ πλοῦτος, οὐ τυραννίς· ἀλόγιστον δέ τι τὸ πλῆθος ἀντάλλαγμα γενναίου φίλου. σὺ γὰρ τά τʼ εἰς Αἴγισθον ἐξηῦρες κακὰ καὶ πλησίον παρῆσθα κινδύνων ἐμοί, νῦν τʼ αὖ δίδως μοι πολεμίων τιμωρίαν κοὐκ ἐκποδὼν εἶ — παύσομαί σʼ αἰνῶν, ἐπεὶ βάρος τι κἀν τῷδʼ ἐστίν, αἰνεῖσθαι λίαν. ἐγὼ δὲ πάντως ἐκπνέων ψυχὴν ἐμὴν δράσας τι χρῄζω τοὺς ἐμοὺς ἐχθροὺς θανεῖν, ἵνʼ ἀνταναλώσω μὲν οἵ με προύδοσαν, στένωσι δʼ οἵπερ κἄμʼ ἔθηκαν ἄθλιον. Ἀγαμέμνονός τοι παῖς πέφυχʼ, ὃς Ἑλλάδος ἦρξʼ ἀξιωθείς, οὐ τύραννος, ἀλλʼ ὅμως ῥώμην θεοῦ τινʼ ἔσχε· ὃν οὐ καταισχυνῶ δοῦλον παρασχὼν θάνατον, ἀλλʼ ἐλευθέρως ψυχὴν ἀφήσω, Μενέλεων δὲ τείσομαι. ἑνὸς γὰρ εἰ λαβοίμεθʼ, εὐτυχοῖμεν ἄν, εἴ ποθεν ἄελπτος παραπέσοι σωτηρία κτανοῦσι μὴ θανοῦσιν· εὔχομαι τάδε. ὃ βούλομαι γάρ, ἡδὺ καὶ διὰ στόμα πτηνοῖσι μύθοις ἀδαπάνως τέρψαι φρένα. θεοῦ λέγεις πρόνοιαν. ἀλλὰ ποῦ τόδε; ἐπεὶ τὸ συνετόν γʼ οἶδα σῇ ψυχῇ παρόν. λέγʼ· ὡς τὸ μέλλειν ἀγάθʼ ἔχει τινʼ ἡδονήν. οἶδʼ, ἣν ἔθρεψεν Ἑρμιόνην μήτηρ ἐμή. τί χρῆμα δράσουσʼ; ὑποτίθης τίνʼ ἐλπίδα; καὶ δὴ τί μοι τοῦτʼ εἶπας ἐς σωτηρίαν; τίνος τόδʼ εἶπας φάρμακον τρισσοῖς φίλοις; ὦ τὰς φρένας μὲν ἄρσενας κεκτημένη, τὸ σῶμα δʼ ἐν γυναιξὶ θηλείαις πρέπον, ὡς ἀξία ζῆν μᾶλλον ἢ θανεῖν ἔφυς. Πυλάδη, τοιαύτης ἆρʼ ἁμαρτήσῃ τάλας γυναικὸς ἢ ζῶν μακάριον κτήσῃ λέχος. ἥξει δʼ ἐς οἴκους Ἑρμιόνη τίνος χρόνου; ὡς τἄλλα γʼ εἶπας, εἴπερ εὐτυχήσομεν, κάλλισθʼ, ἑλόντες σκύμνον ἀνοσίου πατρός. καλῶς· σὺ μέν νυν, σύγγονʼ Ἠλέκτρα, δόμων πάρος μένουσα παρθένου δέχου πόδα, φύλασσε δʼ ἤν τις, πρὶν τελευτηθῇ φόνος, ἢ ξύμμαχός τις ἢ κασίγνητος πατρός, ἐλθὼν ἐς οἴκους φθῇ, γέγωνέ τʼ ἐς δόμους, ἢ σανίδα παίσασʼ ἢ λόγους πέμψασʼ ἔσω· ἡμεῖς δʼ ἔσω στείχοντες ἐπὶ τὸν ἔσχατον ἀγῶνʼ ὁπλιζώμεσθα φασγάνῳ χέρας, Πυλάδη· σὺ γὰρ δὴ συμπονεῖς ἐμοὶ πόνους. ὦ δῶμα ναίων νυκτὸς ὀρφναίας πάτερ, καλεῖ σʼ Ὀρέστης παῖς σὸς ἐπίκουρον μολεῖν τοῖς δεομένοισι. διὰ σὲ γὰρ πάσχω τάλας ἀδίκως· προδέδομαι δʼ ὑπὸ κασιγνήτου σέθεν, δίκαια πράξας· οὗ θέλω δάμαρθʼ ἑλὼν κτεῖναι· σὺ δʼ ἡμῖν τοῦδε συλλήπτωρ γενοῦ. ἔκτεινα μητέρα — σοί, πάτερ, ἀρήγων. δακρύοις κατασπένδω σε. σιγᾶν χρεών· ἡμῖν γὰρ ἥκεις, οὐχὶ σοί, σωτηρία. ποῦ ʼστιν οὗτος ὃς πέφευγεν ἐκ δόμων τοὐμὸν ξίφος; οὐκ ἐν Ἰλίῳ τάδʼ ἐστίν, ἀλλʼ ἐν Ἀργείᾳ χθονί. οὔτι που κραυγὴν ἔθηκας Μενέλεῳ βοηδρομεῖν; ἐνδίκως ἡ Τυνδάρειος ἆρα παῖς διώλετο; δειλίᾳ γλώσσῃ χαρίζῃ, τἄνδον οὐχ οὕτω φρονῶν. ὄμοσον — εἰ δὲ μή, κτενῶ σε — μὴ λέγειν ἐμὴν χάριν. ὧδε κἀν Τροίᾳ σίδηρος πᾶσι Φρυξὶν ἦν φόβος; μὴ πέτρος γένῃ δέδοικας ὥστε Γοργόνʼ εἰσιδών; δοῦλος ὢν φοβῇ τὸν Ἅιδην, ὅς σʼ ἀπαλλάξει κακῶν; εὖ λέγεις· σῴζει σε σύνεσις. ἀλλὰ βαῖνʼ ἔσω δόμων. ἀφεῖσαι. ἀλλὰ μεταβουλευσόμεσθα. μῶρος, εἰ δοκεῖς με τλῆναι σὴν καθαιμάξαι δέρην· οὔτε γὰρ γυνὴ πέφυκας — οὔτʼ ἐν ἀνδράσιν σύ γʼ εἶ. τοῦ δὲ μὴ στῆσαί σε κραυγὴν οὕνεκʼ ἐξῆλθον δόμων· ὀξὺ γὰρ βοῆς ἀκοῦσαν Ἄργος ἐξεγείρεται. Μενέλεων δʼ οὐ τάρβος ἡμῖν ἀναλαβεῖν ἔσω ξίφους· ἀλλʼ ἴτω ξανθοῖς ἐπʼ ὤμων βοστρύχοις γαυρούμενος· εἰ γὰρ Ἀργείους ἐπάξει τοῖσδε δώμασιν λαβών, τὸν Ἑλένης φόνον διώκων, κἀμὲ μὴ σῴζειν θέλει σύγγονόν τʼ ἐμὴν Πυλάδην τε τὸν τάδε ξυνδρῶντά μοι, παρθένον τε καὶ δάμαρτα δύο νεκρὼ κατόψεται. οὗτος σύ, κλῄθρων τῶνδε μὴ ψαύσῃς χερί· Μενέλαον εἶπον, ὃς πεπύργωσαι θράσει· ἢ τῷδε θριγκῷ κρᾶτα συνθραύσω σέθεν, ῥήξας παλαιὰ γεῖσα, τεκτόνων πόνον. μοχλοῖς δʼ ἄραρε κλῇθρα, σῆς βοηδρόμου σπουδῆς ἅ σʼ εἴρξει, μὴ δόμων ἔσω περᾶν. πότερον ἐρωτᾶν ἢ κλύειν ἐμοῦ θέλεις; μέλλω κτενεῖν σου θυγατέρʼ, εἰ βούλῃ μαθεῖν. εἰ γὰρ κατέσχον μὴ θεῶν κλεφθεὶς ὕπο. λυπράν γε τὴν ἄρνησιν· εἰ γὰρ ὤφελον — τὴν Ἑλλάδος μιάστορʼ εἰς Ἅιδου βαλεῖν. θεοὺς ἀπαίτει. παῖδα δὲ κτενῶ σέθεν. ὁ πατρὸς ἀμύντωρ, ὃν σὺ προύδωκας θανεῖν. οὐκ ἂν κάμοιμι τὰς κακὰς κτείνων ἀεί. φησὶν σιωπῶν· ἀρκέσω δʼ ἐγὼ λέγων. οὐ φευξόμεσθα· πυρὶ δʼ ἀνάψομεν δόμους. ὡς μή γʼ ἔχῃς σύ, τήνδʼ ἐπισφάξας πυρί. ἔσται τάδε. σίγα νυν, ἀνέχου δʼ ἐνδίκως πράσσων κακῶς. καὶ κρατεῖν γε γῆς. ἐν Ἄργει τῷδε τῷ Πελασγικῷ. τί δὴ γὰρ οὔ; σὺ δʼ ἂν καλῶς; ἀλλʼ οὐ τὰς φρένας. ὅστις ἐστὶ φιλοπάτωρ. εὐδαίμων ἔφυ. οὐ γὰρ ἁνδάνουσιν αἱ κακαί. ψευδὴς ἔφυς. οὐ ψευδὴς ἔτʼ εἶ. πεῖθʼ ἐς Ἀργείους μολὼν — ἡμᾶς μὴ θανεῖν· αἰτοῦ πόλιν. ὧδʼ ἔχει τάδε. τἀμὰ δʼ οὐχὶ τλήμονα; εἰ γὰρ τόδʼ ἦν. πλήν γʼ εἰς ἐμέ. τότε γὰρ ἦσθʼ ἀνωφελής. σαυτὸν σύ γʼ ἔλαβες κακὸς γεγώς. ἀλλʼ εἶʼ, ὕφαπτε δώματʼ, Ἠλέκτρα, τάδε· σύ τʼ, ὦ φίλων μοι τῶν ἐμῶν σαφέστατε, Πυλάδη, κάταιθε γεῖσα τειχέων τάδε. ὦ Λοξία μαντεῖε, σῶν θεσπισμάτων. οὐ ψευδόμαντις ἦσθʼ ἄρʼ, ἀλλʼ ἐτήτυμος. καίτοι μʼ ἐσῄει δεῖμα, μή τινος κλύων ἀλαστόρων δόξαιμι σὴν κλύειν ὄπα. ἀλλʼ εὖ τελεῖται, πείσομαι δὲ σοῖς λόγοις. ἰδού, μεθίημʼ Ἑρμιόνην ἀπὸ σφαγῆς, καὶ λέκτρʼ ἐπῄνεσʼ, ἡνίκʼ ἂν διδῷ πατήρ. κἀγὼ τοιοῦτος· σπένδομαι δὲ συμφοραῖς, Μενέλαε, καὶ σοῖς, Λοξία, θεσπίσμασιν.