ἄγετʼ, ὦ παῖδες, τὴν γραῦν πρὸ δόμων, ἄγετʼ ὀρθοῦσαι τὴν ὁμόδουλον, Τρῳάδες, ὑμῖν, πρόσθε δʼ ἄνασσαν· λάβετε φέρετε πέμπετʼ ἀείρετέ μου γεραιᾶς χειρὸς προσλαζύμεναι· κἀγὼ σκολιῷ σκίπωνι χερὸς διερειδομένα σπεύσω βραδύπουν ἤλυσιν ἄρθρων προτιθεῖσα. ὦ στεροπὰ Διός, ὦ σκοτία νύξ, τί ποτʼ αἴρομαι ἔννυχος οὕτω δείμασι, φάσμασιν; ὦ πότνια Χθών, μελανοπτερύγων μῆτερ ὀνείρων, ἀποπέμπομαι ἔννυχον ὄψιν, ἣν περὶ παιδὸς ἐμοῦ τοῦ σῳζομένου κατὰ Θρῄκην ἀμφὶ Πολυξείνης τε φίλης θυγατρὸς διʼ ὀνείρων εἶδον γὰρ φοβερὰν ὄψιν ἔμαθον ἐδάην. ὦ χθόνιοι θεοί, σώσατε παῖδʼ ἐμόν, ὃς μόνος οἴκων ἄγκυρʼ ἔτʼ ἐμῶν τὴν χιονώδη Θρῄκην κατέχει ξείνου πατρίου φυλακαῖσιν. ἔσται τι νέον· ἥξει τι μέλος γοερὸν γοεραῖς. οὔποτʼ ἐμὰ φρὴν ὧδʼ ἀλίαστος φρίσσει, ταρβεῖ. ποῦ ποτε θείαν Ἑλένου ψυχὰν καὶ Κασάνδραν ἐσίδω, Τρῳάδες, ὥς μοι κρίνωσιν ὀνείρους; εἶδον γὰρ βαλιὰν ἔλαφον λύκου αἵμονι χαλᾷ σφαζομέναν, ἀπʼ ἐμῶν γονάτων σπασθεῖσαν ἀνοίκτως. καὶ τόδε δεῖμά μοι· ἦλθʼ ὑπὲρ ἄκρας τύμβου κορυφᾶς φάντασμʼ Ἀχιλέως· ᾔτει δὲ γέρας τῶν πολυμόχθων τινὰ Τρωιάδων. ἀπʼ ἐμᾶς ἀπʼ ἐμᾶς οὖν τόδε παιδὸς πέμψατε, δαίμονες, ἱκετεύω. οἲ ἐγὼ μελέα, τί ποτʼ ἀπύσω; ποίαν ἀχώ, ποῖον ὀδυρμόν, δειλαία δειλαίου γήρως, δουλείας τᾶς οὐ τλατᾶς, τᾶς οὐ φερτᾶς; οἴμοι. τίς ἀμύνει μοι; ποία γέννα, ποία δὲ πόλις; φροῦδος πρέσβυς, φροῦδοι παῖδες. ποίαν ἢ ταύταν ἢ κείναν στείχω; ποῖ δʼ ἥσω; ποῦ τις θεῶν ἢ δαιμόνων ἐπαρωγός; ὦ κάκʼ ἐνεγκοῦσαι, Τρῳάδες ὦ κάκʼ ἐνεγκοῦσαι πήματʼ, ἀπωλέσατʼ ὠλέσατʼ· οὐκέτι μοι βίος ἀγαστὸς ἐν φάει. ὦ τλάμων ἅγησαί μοι πούς, ἅγησαι τᾷ γηραιᾷ πρὸς τάνδʼ αὐλάν· ὦ τέκνον, ὦ παῖ, δυστανοτάτας ματέρος — ἔξελθʼ ἔξελθʼ οἴκων — ἄιε ματέρος αὐδάν. ὦ τέκνον ὡς εἰδῇς οἵαν οἵαν ἀίω φάμαν περὶ σᾶς ψυχᾶς. οἴμοι τέκνον. αἰαῖ σᾶς ψυχᾶς. ὦ τέκνον τέκνον μελέας ματρὸς σφάξαι σʼ Ἀργείων κοινὰ συντείνει πρὸς τύμβον γνώμα Πηλείᾳ γέννᾳ. αὐδῶ, παῖ, δυσφήμους φήμας· ἀγγέλλουσʼ Ἀργείων δόξαι ψήφῳ τᾶς σᾶς περί μοι ψυχᾶς. αἰαῖ· παρέστηχʼ, ὡς ἔοικʼ, ἀγὼν μέγας, πλήρης στεναγμῶν οὐδὲ δακρύων κενός. κἄγωγʼ ἄρʼ οὐκ ἔθνῃσκον οὗ μʼ ἐχρῆν θανεῖν, οὐδʼ ὤλεσέν με Ζεύς, τρέφει δʼ, ὅπως ὁρῶ κακῶν κάκʼ ἄλλα μείζονʼ ἡ τάλαινʼ ἐγώ. εἰ δʼ ἔστι τοῖς δούλοισι τοὺς ἐλευθέρους μὴ λυπρὰ μηδὲ καρδίας δηκτήρια ἐξιστορῆσαι, σοὶ μὲν εἰρῆσθαι χρεών, ἡμᾶς δʼ ἀκοῦσαι τοὺς ἐρωτῶντας τάδε. οἶσθʼ ἡνίκʼ ἦλθες Ἰλίου κατάσκοπος, δυσχλαινίᾳ τʼ ἄμορφος, ὀμμάτων τʼ ἄπο φόνου σταλαγμοὶ σὴν κατέσταζον γένυν; ἔγνω δέ σʼ Ἑλένη καὶ μόνῃ κατεῖπʼ ἐμοί; ἥψω δὲ γονάτων τῶν ἐμῶν ταπεινὸς ὤν; ἔσωσα δῆτά σʼ ἐξέπεμψά τε χθονός; τί δῆτʼ ἔλεξας δοῦλος ὢν ἐμὸς τότε; οὔκουν κακύνῃ τοῖσδε τοῖς βουλεύμασιν, ὃς ἐξ ἐμοῦ μὲν ἔπαθες οἷα φῂς παθεῖν, δρᾷς δʼ οὐδὲν ἡμᾶς εὖ, κακῶς δʼ ὅσον δύνῃ; ἀχάριστον ὑμῶν σπέρμʼ, ὅσοι δημηγόρους ζηλοῦτε τιμάς· μηδὲ γιγνώσκοισθέ μοι, οἳ τοὺς φίλους βλάπτοντες οὐ φροντίζετε, ἢν τοῖσι πολλοῖς πρὸς χάριν λέγητέ τι. ἀτὰρ τί δὴ σόφισμα τοῦθʼ ἡγούμενοι ἐς τήνδε παῖδα ψῆφον ὥρισαν φόνου; πότερα τὸ χρῆν σφʼ ἐπήγαγʼ ἀνθρωποσφαγεῖν πρὸς τύμβον, ἔνθα βουθυτεῖν μᾶλλον πρέπει; ἢ τοὺς κτανόντας ἀνταποκτεῖναι θέλων ἐς τήνδʼ Ἀχιλλεὺς ἐνδίκως τείνει φόνον; ἀλλʼ οὐδὲν αὐτὸν ἥδε γʼ εἴργασται κακόν. Ἑλένην νιν αἰτεῖν χρῆν τάφῳ προσφάγματα· κείνη γὰρ ὤλεσέν νιν ἐς Τροίαν τʼ ἄγει. εἰ δʼ αἰχμαλώτων χρή τινʼ ἔκκριτον θανεῖν κάλλει θʼ ὑπερφέρουσαν, οὐχ ἡμῶν τόδε· ἡ Τυνδαρὶς γὰρ εἶδος ἐκπρεπεστάτη, ἀδικοῦσά θʼ ἡμῶν οὐδὲν ἧσσον ηὑρέθη. τῷ μὲν δικαίῳ τόνδʼ ἁμιλλῶμαι λόγον· ἃ δʼ ἀντιδοῦναι δεῖ σʼ ἀπαιτούσης ἐμοῦ, ἄκουσον. ἥψω τῆς ἐμῆς, ὡς φῄς, χερὸς καὶ τῆσδε γραίας προσπίτνων παρηίδος· ἀνθάπτομαί σου τῶνδε τῶν αὐτῶν ἐγὼ χάριν τʼ ἀπαιτῶ τὴν τόθʼ ἱκετεύω τέ σε, μή μου τὸ τέκνον ἐκ χερῶν ἀποσπάσῃς, μηδὲ κτάνητε· τῶν τεθνηκότων ἅλις. ταύτῃ γέγηθα κἀπιλήθομαι κακῶν· ἥδʼ ἀντὶ πολλῶν ἐστί μοι παραψυχή, πόλις, τιθήνη, βάκτρον, ἡγεμὼν ὁδοῦ. οὐ τοὺς κρατοῦντας χρὴ κρατεῖν ἃ μὴ χρεών, οὐδʼ εὐτυχοῦντας εὖ δοκεῖν πράξειν ἀεί· κἀγὼ γὰρ ἦ ποτʼ, ἀλλὰ νῦν οὐκ εἴμʼ ἔτι, τὸν πάντα δʼ ὄλβον ἦμαρ ἕν μʼ ἀφείλετο. ἀλλʼ, ὦ φίλον γένειον, αἰδέσθητί με, οἴκτιρον· ἐλθὼν δʼ εἰς Ἀχαιικὸν στρατὸν παρηγόρησον, ὡς ἀποκτείνειν φθόνος γυναῖκας, ἃς τὸ πρῶτον οὐκ ἐκτείνατε βωμῶν ἀποσπάσαντες, ἀλλʼ ᾠκτίρατε. νόμος δʼ ἐν ὑμῖν τοῖς τʼ ἐλευθέροις ἴσος καὶ τοῖσι δούλοις αἵματος κεῖται πέρι. τὸ δʼ ἀξίωμα, κἂν κακῶς λέγῃ, τὸ σὸν πείσει· λόγος γὰρ ἔκ τʼ ἀδοξούντων ἰὼν κἀκ τῶν δοκούντων αὑτὸς οὐ ταὐτὸν σθένει. ὦ θύγατερ, οὑμοὶ μὲν λόγοι πρὸς αἰθέρα φροῦδοι μάτην ῥιφέντες ἀμφὶ σοῦ φόνου· σὺ δʼ, εἴ τι μείζω δύναμιν ἢ μήτηρ ἔχεις, σπούδαζε πάσας ὥστʼ ἀηδόνος στόμα φθογγὰς ἱεῖσα, μὴ στερηθῆναι βίου. πρόσπιπτε δʼ οἰκτρῶς τοῦδʼ Ὀδυσσέως γόνυ καὶ πεῖθʼ — ἔχεις δὲ πρόφασιν· ἔστι γὰρ τέκνα καὶ τῷδε — τὴν σὴν ὥστʼ ἐποικτῖραι τύχην. καλῶς μὲν εἶπας, θύγατερ, ἀλλὰ τῷ καλῷ λύπη πρόσεστιν. εἰ δὲ δεῖ τῷ Πηλέως χάριν γενέσθαι παιδὶ καὶ ψόγον φυγεῖν ὑμᾶς, Ὀδυσσεῦ, τήνδε μὲν μὴ κτείνετε, ἡμᾶς δʼ ἄγοντες πρὸς πυρὰν Ἀχιλλέως κεντεῖτε, μὴ φείδεσθʼ· ἐγὼ  ῎τεκον Πάριν, ὃς παῖδα Θέτιδος ὤλεσεν τόξοις βαλών. ὑμεῖς δέ μʼ ἀλλὰ θυγατρὶ συμφονεύσατε, καὶ δὶς τόσον πῶμʼ αἵματος γενήσεται γαίᾳ νεκρῷ τε τῷ τάδʼ ἐξαιτουμένῳ. πολλή γʼ ἀνάγκη θυγατρὶ συνθανεῖν ἐμέ. ὁποῖα κισσὸς δρυός, ὅπως τῆσδʼ ἕξομαι. ὡς τῆσδʼ ἑκοῦσα παιδὸς οὐ μεθήσομαι. ὦ θύγατερ, ἡμεῖς δʼ ἐν φάει δουλεύσομεν. οἰκτρὰ σύ, τέκνον, ἀθλία δʼ ἐγὼ γυνή. οἴμοι· τί δράσω; ποῖ τελευτήσω βίον; ἡμεῖς δὲ πεντήκοντά γʼ ἄμμοροι τέκνων. ἄγγελλε πασῶν ἀθλιωτάτην ἐμέ. ὦ τῆς ἀώρου θύγατερ ἀθλίας τύχης. χαίρουσιν ἄλλοι, μητρὶ δʼ οὐκ ἔστιν τόδε. εἰ ζῇ γʼ· ἀπιστῶ δʼ· ὧδε πάντα δυστυχῶ. τέθνηκʼ ἔγωγε πρὶν θανεῖν κακῶν ὕπο. οἲ ʼγώ, προλείπω· λύεται δέ μου μέλη. ὦ θύγατερ, ἅψαι μητρός, ἔκτεινον χέρα, δός· μὴ λίπῃς μʼ ἄπαιδʼ. ἀπωλόμην, φίλαι ὣς τὴν Λάκαιναν σύγγονον Διοσκόροιν Ἑλένην ἴδοιμι· διὰ καλῶν γὰρ ὀμμάτων αἴσχιστα Τροίαν εἷλε τὴν εὐδαίμονα. ἔα· τίς οὗτος σῶμα τοὐμὸν οὐκ ἐᾷ κεῖσθαι; τί κινεῖς μʼ, ὅστις εἶ, λυπουμένην; ὦ φίλτατʼ, ἆρα κἄμʼ ἐπισφάξαι τάφῳ δοκοῦν Ἀχαιοῖς ἦλθες; ὡς φίλʼ ἂν λέγοις. σπεύδωμεν, ἐγκονῶμεν· ἡγοῦ μοι, γέρον. οἴμοι, τί λέξεις; οὐκ ἄρʼ ὡς θανουμένους μετῆλθες ἡμᾶς, ἀλλὰ σημανῶν κακά; ὄλωλας, ὦ παῖ, μητρὸς ἁρπασθεῖσʼ ἄπο· ἡμεῖς δʼ ἄτεκνοι τοὐπὶ σʼ· ὦ τάλαινʼ ἐγώ. πῶς καί νιν ἐξεπράξατʼ; ἆρʼ αἰδούμενοι; ἢ πρὸς τὸ δεινὸν ἤλθεθʼ ὡς ἐχθράν, γέρον, κτείνοντες; εἰπέ, καίπερ οὐ λέξων φίλα. ὦ θύγατερ, οὐκ οἶδʼ εἰς ὅ τι βλέψω κακῶν, πολλῶν παρόντων· ἢν γὰρ ἅψωμαί τινος, τόδʼ οὐκ ἐᾷ με, παρακαλεῖ δʼ ἐκεῖθεν αὖ λύπη τις ἄλλη διάδοχος κακῶν κακοῖς. καὶ νῦν τὸ μὲν σὸν ὥστε μὴ στένειν πάθος οὐκ ἂν δυναίμην ἐξαλείψασθαι φρενός· τὸ δʼ αὖ λίαν παρεῖλες ἀγγελθεῖσά μοι γενναῖος. οὔκουν δεινόν, εἰ γῆ μὲν κακὴ τυχοῦσα καιροῦ θεόθεν εὖ στάχυν φέρει, χρηστὴ δʼ ἁμαρτοῦσʼ ὧν χρεὼν αὐτὴν τυχεῖν κακὸν δίδωσι καρπόν, ἀνθρώποις δʼ ἀεὶ ὁ μὲν πονηρὸς οὐδὲν ἄλλο πλὴν κακός, ὁ δʼ ἐσθλὸς ἐσθλός, οὐδὲ συμφορᾶς ὕπο φύσιν διέφθειρʼ, ἀλλὰ χρηστός ἐστʼ ἀεί; ἆρʼ οἱ τεκόντες διαφέρουσιν ἢ τροφαί; ἔχει γε μέντοι καὶ τὸ θρεφθῆναι καλῶς δίδαξιν ἐσθλοῦ· τοῦτο δʼ ἤν τις εὖ μάθῃ, οἶδεν τό γʼ αἰσχρόν, κανόνι τοῦ καλοῦ μαθών. καὶ ταῦτα μὲν δὴ νοῦς ἐτόξευσεν μάτην· σὺ δʼ ἐλθὲ καὶ σήμηνον Ἀργείοις τάδε, μὴ θιγγάνειν μοι μηδένʼ, ἀλλʼ εἴργειν ὄχλον, τῆς παιδός. ἔν τοι μυρίῳ στρατεύματι ἀκόλαστος ὄχλος ναυτική τʼ ἀναρχία κρείσσων πυρός, κακὸς δʼ ὁ μή τι δρῶν κακόν. σὺ δʼ αὖ λαβοῦσα τεῦχος, ἀρχαία λάτρι, βάψασʼ ἔνεγκε δεῦρο ποντίας ἁλός, ὡς παῖδα λουτροῖς τοῖς πανυστάτοις ἐμήν, νύμφην τʼ ἄνυμφον παρθένον τʼ ἀπάρθενον, λούσω προθῶμαί θʼ — ὡς μὲν ἀξία, πόθεν; οὐκ ἂν δυναίμην· ὡς δʼ ἔχω — τί γὰρ πάθω;  — κόσμον τʼ ἀγείρασʼ αἰχμαλωτίδων πάρα, αἵ μοι πάρεδροι τῶνδʼ ἔσω σκηνωμάτων ναίουσιν, εἴ τις τοὺς νεωστὶ δεσπότας λαθοῦσʼ ἔχει τι κλέμμα τῶν αὑτῆς δόμων. ὦ σχήματʼ οἴκων, ὦ ποτʼ εὐτυχεῖς δόμοι, ὦ πλεῖστʼ ἔχων κάλλιστά τʼ, εὐτεκνώτατε Πρίαμε, γεραιά θʼ ἥδʼ ἐγὼ μήτηρ τέκνων, ὡς ἐς τὸ μηδὲν ἥκομεν, φρονήματος τοῦ πρὶν στερέντες. εἶτα δῆτʼ ὀγκούμεθα, ὃ μέν τις ἡμῶν πλουσίοις ἐν δώμασιν, ὃ δʼ ἐν πολίταις τίμιος κεκλημένος. τὰ δʼ οὐδὲν ἄλλως, φροντίδων βουλεύματα γλώσσης τε κόμποι. κεῖνος ὀλβιώτατος, ὅτῳ κατʼ ἦμαρ τυγχάνει μηδὲν κακόν. οὐ καινὸν εἶπας, εἰδόσιν δʼ ὠνείδισας. ἀτὰρ τί νεκρὸν τόνδε μοι Πολυξένης ἥκεις κομίζουσʼ, ἧς ἀπηγγέλθη τάφος πάντων Ἀχαιῶν διὰ χερὸς σπουδὴν ἔχειν; οἲ ʼγὼ τάλαινα· μῶν τὸ βακχεῖον κάρα τῆς θεσπιῳδοῦ δεῦρο Κασάνδρας φέρεις; οἴμοι, βλέπω δὴ παῖδʼ ἐμὸν τεθνηκότα, Πολύδωρον, ὅν μοι Θρῂξ ἔσῳζʼ οἴκοις ἀνήρ. ἀπωλόμην δύστηνος, οὐκέτʼ εἰμὶ δή. ὦ τέκνον τέκνον, αἰαῖ, κατάρχομαι γόων, βακχεῖον ἐξ ἀλάστορος ἀρτιμαθῆ νόμον. ἄπιστʼ ἄπιστα, καινὰ καινὰ δέρκομαι. ἕτερα δʼ ἀφʼ ἑτέρων κακὰ κακῶν κυρεῖ· οὐδέ ποτʼ ἀστένακτος ἀδάκρυτος ἁ- μέρα μʼ ἐπισχήσει. ὦ τέκνον τέκνον ταλαίνας ματρός, τίνι μόρῳ θνῄσκεις, τίνι πότμῳ κεῖσαι; πρὸς τίνος ἀνθρώπων; ἔκβλητον, ἢ πέσημα φοινίου δορός, ἐν ψαμάθῳ λευρᾷ; ὤμοι, αἰαῖ, ἔμαθον ἔνυπνον ὀμμάτων ἐμῶν ὄψιν· οὔ με παρέβα φάσμα μελανόπτερον, τὰν ἐσεῖδον ἀμφὶ σέ, ὦ τέκνον, οὐκέτʼ ὄντα Διὸς ἐν φάει. ἐμὸς ἐμὸς ξένος, Θρῄκιος ἱππότας, ἵνʼ ὁ γέρων πατὴρ ἔθετό νιν κρύψας. ἄρρητʼ ἀνωνόμαστα, θαυμάτων πέρα, οὐχ ὅσιʼ οὐδʼ ἀνεκτά. ποῦ δίκα ξένων; ὦ κατάρατʼ ἀνδρῶν, ὡς διεμοιράσω χρόα, σιδαρέῳ τεμὼν φασγάνῳ μέλεα τοῦδε παιδὸς οὐδʼ ᾤκτισας. δύστηνʼ, ἐμαυτὴν γὰρ λέγω λέγουσα σέ, Ἑκάβη, τί δράσω; πότερα προσπέσω γόνυ Ἀγαμέμνονος τοῦδʼ ἢ φέρω σιγῇ κακά; ἀλλʼ, εἴ με δούλην πολεμίαν θʼ ἡγούμενος γονάτων ἀπώσαιτʼ, ἄλγος ἂν προσθείμεθʼ ἄν. ἆρʼ ἐκλογίζομαί γε πρὸς τὸ δυσμενὲς μᾶλλον φρένας τοῦδʼ, ὄντος οὐχὶ δυσμενοῦς; οὐκ ἂν δυναίμην τοῦδε τιμωρεῖν ἄτερ τέκνοισι τοῖς ἐμοῖσι. τί στρέφω τάδε; τολμᾶν ἀνάγκη, κἂν τύχω κἂν μὴ τύχω. — Ἀγάμεμνον, ἱκετεύω σε τῶνδε γουνάτων καὶ σοῦ γενείου δεξιᾶς τʼ εὐδαίμονος οὐ δῆτα· τοὺς κακοὺς δὲ τιμωρουμένη αἰῶνα τὸν σύμπαντα δουλεύειν θέλω. οὐδέν τι τούτων ὧν σὺ δοξάζεις, ἄναξ. — ὁρᾷς νεκρὸν τόνδʼ, οὗ καταστάζω δάκρυ; τοῦτόν ποτʼ ἔτεκον κἄφερον ζώνης ὕπο. οὐ τῶν θανόντων Πριαμιδῶν ὑπʼ Ἰλίῳ. ἀνόνητά γʼ, ὡς ἔοικε, τόνδʼ ὃν εἰσορᾷς. πατήρ νιν ἐξέπεμψεν ὀρρωδῶν θανεῖν. ἐς τήνδε χώραν, οὗπερ ηὑρέθη θανών. ἐνταῦθʼ ἐπέμφθη πικροτάτου χρυσοῦ φύλαξ. τίνος γʼ ὑπʼ ἄλλου; Θρῄξ νιν ὤλεσε ξένος. τοιαῦτʼ, ἐπειδὴ συμφορὰν ἔγνω Φρυγῶν. ἥδʼ, ἐντυχοῦσα ποντίας ἀκτῆς ἔπι. λούτρʼ ᾤχετʼ οἴσουσʼ ἐξ ἁλὸς Πολυξένῃ. θαλασσόπλαγκτόν γʼ, ὧδε διατεμὼν χρόα. ὄλωλα κοὐδὲν λοιπόν, Ἀγάμεμνον, κακῶν. οὐκ ἔστιν, εἰ μὴ τὴν Τύχην αὐτὴν λέγοις. ἀλλʼ ὧνπερ οὕνεκʼ ἀμφὶ σὸν πίπτω γόνυ ἄκουσον. εἰ μὲν ὅσιά σοι παθεῖν δοκῶ, στέργοιμʼ ἄν· εἰ δὲ τοὔμπαλιν, σύ μοι γενοῦ τιμωρὸς ἀνδρός, ἀνοσιωτάτου ξένου, ὃς οὔτε τοὺς γῆς νέρθεν οὔτε τοὺς ἄνω δείσας δέδρακεν ἔργον ἀνοσιώτατον, κοινῆς τραπέζης πολλάκις τυχὼν ἐμοί, ξενίας τʼ ἀριθμῷ πρῶτʼ ἔχων ἐμῶν φίλων, τυχὼν δʼ ὅσων δεῖ — . καὶ λαβὼν προμηθίαν ἔκτεινε· τύμβου δʼ, εἰ κτανεῖν ἐβούλετο, οὐκ ἠξίωσεν, ἀλλʼ ἀφῆκε πόντιον. ἡμεῖς μὲν οὖν δοῦλοί τε κἀσθενεῖς ἴσως· ἀλλʼ οἱ θεοὶ σθένουσι χὡ κείνων κρατῶν Νόμος· νόμῳ γὰρ τοὺς θεοὺς ἡγούμεθα καὶ ζῶμεν ἄδικα καὶ δίκαιʼ ὡρισμένοι· ὃς ἐς σʼ ἀνελθὼν εἰ διαφθαρήσεται, καὶ μὴ δίκην δώσουσιν οἵτινες ξένους κτείνουσιν ἢ θεῶν ἱερὰ τολμῶσιν φέρειν, οὐκ ἔστιν οὐδὲν τῶν ἐν ἀνθρώποις ἴσον. ταῦτʼ οὖν ἐν αἰσχρῷ θέμενος αἰδέσθητί με· οἴκτιρον ἡμᾶς, ὡς γραφεύς τʼ ἀποσταθεὶς ἰδοῦ με κἀνάθρησον οἷʼ ἔχω κακά. τύραννος ἦ ποτʼ, ἀλλὰ νῦν δούλη σέθεν, εὔπαις ποτʼ οὖσα, νῦν δὲ γραῦς ἄπαις θʼ ἅμα, ἄπολις ἔρημος, ἀθλιωτάτη βροτῶν οἴμοι τάλαινα, ποῖ μʼ ὑπεξάγεις πόδα; ἔοικα πράξειν οὐδέν· ὦ τάλαινʼ ἐγώ. τί δῆτα θνητοὶ τἄλλα μὲν μαθήματα μοχθοῦμεν ὡς χρὴ πάντα καὶ ματεύομεν, Πειθὼ δὲ τὴν τύραννον ἀνθρώποις μόνην οὐδέν τι μᾶλλον ἐς τέλος σπουδάζομεν μισθοὺς διδόντες μανθάνειν, ἵνʼ ἦν ποτε πείθειν ἅ τις βούλοιτο τυγχάνειν θʼ ἅμα; πῶς οὖν ἔτʼ ἄν τις ἐλπίσαι πράξειν καλῶς; οἱ μὲν γὰρ ὄντες παῖδες οὐκέτʼ εἰσί μοι, αὕτη δʼ ἐπʼ αἰσχροῖς αἰχμάλωτος. οἴχομαι· καπνὸν δὲ πόλεως τόνδʼ ὑπερθρῴσκονθʼ ὁρῶ. καὶ μήν — ἴσως μὲν τοῦ λόγου κενὸν τόδε, Κύπριν προβάλλειν· ἀλλʼ ὅμως εἰρήσεται· πρὸς σοῖσι πλευροῖς παῖς ἐμὴ κοιμίζεται ἡ φοιβάς, ἣν καλοῦσι Κασάνδραν Φρύγες. ποῦ τὰς φίλας δῆτʼ εὐφρόνας δείξεις, ἄναξ, ἢ τῶν ἐν εὐνῇ φιλτάτων ἀσπασμάτων χάριν τίνʼ ἕξει παῖς ἐμή, κείνης δʼ ἐγώ; ἐκ τοῦ σκότου τε τῶν τε νυκτερησίων φίλτρων μεγίστη γίγνεται βροτοῖς χάρις. ἄκουε δή νυν· τὸν θανόντα τόνδʼ ὁρᾷς; τοῦτον καλῶς δρῶν ὄντα κηδεστὴν σέθεν δράσεις. ἑνός μοι μῦθος ἐνδεὴς ἔτι. εἴ μοι γένοιτο φθόγγος ἐν βραχίοσι καὶ χερσὶ καὶ κόμαισι καὶ ποδῶν βάσει ἢ Δαιδάλου τέχναισιν ἢ θεῶν τινος, ὡς πάνθʼ ὁμαρτῇ σῶν ἔχοιντο γουνάτων κλαίοντʼ, ἐπισκήπτοντα παντοίους λόγους. ὦ δέσποτʼ, ὦ μέγιστον Ἕλλησιν φάος, πιθοῦ, παράσχες χεῖρα τῇ πρεσβύτιδι τιμωρόν, εἰ καὶ μηδέν ἐστιν, ἀλλʼ ὅμως. ἐσθλοῦ γὰρ ἀνδρὸς τῇ δίκῃ θʼ ὑπηρετεῖν καὶ τοὺς κακοὺς δρᾶν πανταχοῦ κακῶς ἀεί. φεῦ. οὐκ ἔστι θνητῶν ὅστις ἔστʼ ἐλεύθερος· ἢ χρημάτων γὰρ δοῦλός ἐστιν ἢ τύχης, ἢ πλῆθος αὐτὸν πόλεος ἢ νόμων γραφαὶ εἴργουσι χρῆσθαι μὴ κατὰ γνώμην τρόποις. ἐπεὶ δὲ ταρβεῖς τῷ τʼ ὄχλῳ πλέον νέμεις, ἐγώ σε θήσω τοῦδʼ ἐλεύθερον φόβου. σύνισθι μὲν γάρ, ἤν τι βουλεύσω κακὸν τῷ τόνδʼ ἀποκτείναντι, συνδράσῃς δὲ μή. ἢν δʼ ἐξ Ἀχαιῶν θόρυβος ἢ ʼπικουρία πάσχοντος ἀνδρὸς Θρῃκὸς οἷα πείσεται φανῇ τις, εἶργε μὴ δοκῶν ἐμὴν χάριν. τὰ δʼ ἄλλα — θάρσει — πάντʼ ἐγὼ θήσω καλῶς. στέγαι κεκεύθασʼ αἵδε Τρῳάδων ὄχλον. σὺν ταῖσδε τὸν ἐμὸν φονέα τιμωρήσομαι. δεινὸν τὸ πλῆθος σὺν δόλῳ τε δύσμαχον. τί δʼ; οὐ γυναῖκες εἷλον Αἰγύπτου τέκνα καὶ Λῆμνον ἄρδην ἀρσένων ἐξῴκισαν; ἀλλʼ ὣς γενέσθω· τόνδε μὲν μέθες λόγον, πέμψον δέ μοι τήνδʼ ἀσφαλῶς διὰ στρατοῦ γυναῖκα.  — καὶ σὺ Θρῃκὶ πλαθεῖσα ξένῳ λέξον· Καλεῖ σʼ ἄνασσα δή ποτʼ Ἰλίου Ἑκάβη, σὸν οὐκ ἔλασσον ἢ κείνης χρέος, καὶ παῖδας· ὡς δεῖ καὶ τέκνʼ εἰδέναι λόγους τοὺς ἐξ ἐκείνης.  — τὸν δὲ τῆς νεοσφαγοῦς Πολυξένης ἐπίσχες, Ἀγάμεμνον, τάφον, ὡς τώδʼ ἀδελφὼ πλησίον μιᾷ φλογί, δισσὴ μέριμνα μητρί, κρυφθῆτον χθονί. αἰσχύνομαί σε προσβλέπειν ἐναντίον, Πολυμῆστορ, ἐν τοιοῖσδε κειμένη κακοῖς. ὅτῳ γὰρ ὤφθην εὐτυχοῦσʼ, αἰδώς μʼ ἔχει ἐν τῷδε πότμῳ τυγχάνουσʼ ἵνʼ εἰμὶ νῦν κοὐκ ἂν δυναίμην προσβλέπειν ὀρθαῖς κόραις. ἀλλʼ αὐτὸ μὴ δύσνοιαν ἡγήσῃ σέθεν, Πολυμῆστορ· ἄλλως δʼ αἴτιόν τι καὶ νόμος, γυναῖκας ἀνδρῶν μὴ βλέπειν ἐναντίον. ἴδιον ἐμαυτῆς δή τι πρὸς σὲ βούλομαι καὶ παῖδας εἰπεῖν σούς· ὀπάονας δέ μοι χωρὶς κέλευσον τῶνδʼ ἀποστῆναι δόμων. πρῶτον μὲν εἰπὲ παῖδʼ ὃν ἐξ ἐμῆς χερὸς Πολύδωρον ἔκ τε πατρὸς ἐν δόμοις ἔχεις, εἰ ζῇ· τὰ δʼ ἄλλα δεύτερόν σʼ ἐρήσομαι. ὦ φίλταθʼ, ὡς εὖ κἀξίως λέγεις σέθεν. εἰ τῆς τεκούσης τῆσδε   μέμνηταί τί μου; χρυσὸς δὲ σῶς ὃν ἦλθεν ἐκ Τροίας ἔχων; σῶσόν νυν αὐτὸν μηδʼ ἔρα τῶν πλησίον. οἶσθʼ οὖν ἃ λέξαι σοί τε καὶ παισὶν θέλω; ἔστʼ, ὦ φιληθεὶς ὡς σὺ νῦν ἐμοὶ φιλῇ  — χρυσοῦ παλαιαὶ Πριαμιδῶν κατώρυχες. μάλιστα, διὰ σοῦ γʼ· εἶ γὰρ εὐσεβὴς ἀνήρ. ἄμεινον, ἢν σὺ κατθάνῃς, τούσδʼ εἰδέναι. οἶσθʼ οὖν Ἀθάνας Ἰλίας ἵνα στέγαι; μέλαινα πέτρα γῆς ὑπερτέλλουσʼ ἄνω. σῶσαί σε χρήμαθʼ οἷς συνεξῆλθον θέλω. σκύλων ἐν ὄχλῳ ταῖσδε σῴζεται στέγαις. ἰδίᾳ γυναικῶν αἰχμαλωτίδων στέγαι. οὐδεὶς Ἀχαιῶν ἔνδον, ἀλλʼ ἡμεῖς μόναι. ἀλλʼ ἕρπʼ ἐς οἴκους· καὶ γὰρ Ἀργεῖοι νεῶν λῦσαι ποθοῦσιν οἴκαδʼ ἐκ Τροίας πόδα· ὡς πάντα πράξας ὧν σε δεῖ στείχῃς πάλιν ξὺν παισὶν οὗπερ τὸν ἐμὸν ᾤκισας γόνον. ἄρασσε, φείδου μηδέν, ἐκβάλλων πύλας· οὐ γάρ ποτʼ ὄμμα λαμπρὸν ἐνθήσεις κόραις, οὐ παῖδας ὄψῃ ζῶντας οὓς ἔκτεινʼ ἐγώ. ὄψῃ νιν αὐτίκʼ ὄντα δωμάτων πάρος τυφλὸν τυφλῷ στείχοντα παραφόρῳ ποδί, παίδων τε δισσῶν σώμαθʼ, οὓς ἔκτεινʼ ἐγὼ σὺν ταῖς ἀρίσταις Τρῳάσιν· δίκην δέ μοι δέδωκε. χωρεῖ δʼ, ὡς ὁρᾷς, ὅδʼ ἐκ δόμων. ἀλλʼ ἐκποδὼν ἄπειμι κἀποστήσομαι θυμῷ ῥέοντι Θρῃκὶ δυσμαχωτάτῳ. Ἀγάμεμνον, ἀνθρώποισιν οὐκ ἐχρῆν ποτε τῶν πραγμάτων τὴν γλῶσσαν ἰσχύειν πλέον· ἀλλʼ, εἴτε χρήστʼ ἔδρασε, χρήστʼ ἔδει λέγειν, εἴτʼ αὖ πονηρά, τοὺς λόγους εἶναι σαθρούς, καὶ μὴ δύνασθαι τἄδικʼ εὖ λέγειν ποτέ. σοφοὶ μὲν οὖν εἰσʼ οἱ τάδʼ ἠκριβωκότες, ἀλλʼ οὐ δύνανται διὰ τέλους εἶναι σοφοί, κακῶς δʼ ἀπώλοντʼ· οὔτις ἐξήλυξέ πω. καί μοι τὸ μὲν σὸν ὧδε φροιμίοις ἔχει· πρὸς τόνδε δʼ εἶμι καὶ λόγοις ἀμείψομαι· ὃς φῂς Ἀχαιῶν πόνον ἀπαλλάσσων διπλοῦν Ἀγαμέμνονός θʼ ἕκατι παῖδʼ ἐμὸν κτανεῖν. ἀλλʼ, ὦ κάκιστε, πρῶτον οὔποτʼ ἂν φίλον τὸ βάρβαρον γένοιτʼ ἂν Ἕλλησιν γένος οὐδʼ ἂν δύναιτο. τίνα δὲ καὶ σπεύδων χάριν πρόθυμος ἦσθα; πότερα κηδεύσων τινὰ ἢ συγγενὴς ὤν, ἢ τίνʼ αἰτίαν ἔχων; ἢ σῆς ἔμελλον γῆς τεμεῖν βλαστήματα πλεύσαντες αὖθις; τίνα δοκεῖς πείσειν τάδε; ὁ χρυσός, εἰ βούλοιο τἀληθῆ λέγειν, ἔκτεινε τὸν ἐμὸν παῖδα, καὶ κέρδη τὰ σά. ἐπεὶ δίδαξον τοῦτο· πῶς, ὅτʼ εὐτύχει Τροία, πέριξ δὲ πύργος εἶχʼ ἔτι πτόλιν, ἔζη τε Πρίαμος Ἕκτορός τʼ ἤνθει δόρυ, τί δʼ οὐ τότʼ, εἴπερ τῷδʼ ἐβουλήθης χάριν θέσθαι, τρέφων τὸν παῖδα κἀν δόμοις ἔχων ἔκτεινας ἢ ζῶντʼ ἦλθες Ἀργείοις ἄγων; ἀλλʼ ἡνίχʼ ἡμεῖς οὐκέτʼ ἐσμὲν ἐν φάει — καπνῷ δʼ ἐσήμηνʼ ἄστυ — πολεμίων ὕπο, ξένον κατέκτας σὴν μολόντʼ ἐφʼ ἑστίαν. πρὸς τοῖσδε νῦν ἄκουσον, ὡς φανῇς κακός. χρῆν σʼ, εἴπερ ἦσθα τοῖς Ἀχαιοῖσιν φίλος, τὸν χρυσὸν ὃν φῂς οὐ σὸν ἀλλὰ τοῦδʼ ἔχειν δοῦναι φέροντα πενομένοις τε καὶ χρόνον πολὺν πατρῴας γῆς ἀπεξενωμένοις· σὺ δʼ οὐδὲ νῦν πω σῆς ἀπαλλάξαι χερὸς τολμᾷς, ἔχων δὲ καρτερεῖς ἔτʼ ἐν δόμοις. καὶ μὴν τρέφων μὲν ὥς σε παῖδʼ ἐχρῆν τρέφειν σώσας τε τὸν ἐμόν, εἶχες ἂν καλὸν κλέος· ἐν τοῖς κακοῖς γὰρ ἁγαθοὶ σαφέστατοι φίλοι· τὰ χρηστὰ δʼ αὔθʼ ἕκαστʼ ἔχει φίλους. εἰ δʼ ἐσπάνιζες χρημάτων, ὃ δʼ εὐτύχει, θησαυρὸς ἄν σοι παῖς ὑπῆρχʼ οὑμὸς μέγας· νῦν δʼ οὔτʼ ἐκεῖνον ἄνδρʼ ἔχεις σαυτῷ φίλον, χρυσοῦ τʼ ὄνησις οἴχεται παῖδές τε σοί, αὐτός τε πράσσεις ὧδε. σοὶ δʼ ἐγὼ λέγω, Ἀγάμεμνον, εἰ τῷδʼ ἀρκέσεις, κακὸς φανῇ· οὔτʼ εὐσεβῆ γὰρ οὔτε πιστὸν οἷς ἐχρῆν, οὐχ ὅσιον, οὐ δίκαιον εὖ δράσεις ξένον· αὐτὸν δὲ χαίρειν τοῖς κακοῖς σὲ φήσομεν τοιοῦτον ὄντα   δεσπότας δʼ οὐ λοιδορῶ. ἀλγεῖς· τί δʼ; ἦ ʼμὲ παιδὸς οὐκ ἀλγεῖν δοκεῖς; οὐ γάρ με χαίρειν χρή σε τιμωρουμένην; μῶν ναυστολήσῃ γῆς ὅρους Ἑλληνίδος; πρὸς τοῦ βιαίων τυγχάνουσαν ἁλμάτων; ὑποπτέροις νώτοισιν ἢ ποίῳ τρόπῳ; πῶς δʼ οἶσθα μορφῆς τῆς ἐμῆς μετάστασιν; σοὶ δʼ οὐκ ἔχρησεν οὐδὲν ὧν ἔχεις κακῶν; θανοῦσα δʼ ἢ ζῶσʼ ἐνθάδʼ ἐκπλήσω βίον; μορφῆς ἐπῳδόν, ἢ τί, τῆς ἐμῆς ἐρεῖς; οὐδὲν μέλει μοι σοῦ γέ μοι δόντος δίκην. ἀπέπτυσʼ· αὐτῷ ταῦτα σοὶ δίδωμʼ ἔχειν. μήπω μανείη Τυνδαρὶς τοσόνδε παῖς.