τίς πρὸς πύλαισιν; οὐκ ἀπαλλάξῃ δόμων καὶ μὴ πρὸς αὐλείοισιν ἑστηκὼς πύλαις ὄχλον παρέξεις δεσπόταις; ἢ κατθανῇ Ἕλλην πεφυκώς, οἷσιν οὐκ ἐπιστροφαί. ἄπελθʼ· ἐμοὶ γὰρ τοῦτο πρόσκειται, ξένε, μηδένα πελάζειν τοισίδʼ Ἑλλήνων δόμοις. πείθῃ γὰρ οὐδὲν ὧν λέγω, σὺ δʼ αἴτιος. πικρῶς ἄρʼ οἶμαί γʼ ἀγγελεῖν τοὺς σοὺς λόγους. οἶκον πρὸς ἄλλον νύν τινʼ ἀντὶ τοῦδʼ ἴθι. ὀχληρὸς ἴσθʼ ὤν· καὶ τάχʼ ὠσθήσῃ βίᾳ. οὐκοῦν ἐκεῖ που σεμνὸς ἦσθʼ, οὐκ ἐνθάδε. τί βλέφαρα τέγγεις δάκρυσι; πρὸς τίνʼ οἰκτρὸς εἶ; οὔκουν ἀπελθὼν δάκρυα σοῖς δώσεις φίλοις; Πρωτεὺς τάδʼ οἰκεῖ δώματʼ, Αἴγυπτος δὲ γῆ. τί δὴ τὸ Νείλου μεμπτόν ἐστί σοι γάνος; πολλοὶ κακῶς πράσσουσιν, οὐ σὺ δὴ μόνος. τόδʼ ἐστὶν αὐτοῦ μνῆμα, παῖς δʼ ἄρχει χθονός. οὐκ ἔνδον· Ἕλλησιν δὲ πολεμιώτατος. Ἑλένη κατʼ οἴκους ἐστὶ τούσδʼ ἡ τοῦ Διός. ἡ Τυνδαρὶς παῖς, ἣ κατὰ Σπάρτην ποτʼ ἦν. Λακεδαίμονος γῆς δεῦρο νοστήσασʼ ἄπο. πρὶν τοὺς Ἀχαιούς, ὦ ξένʼ, ἐς Τροίαν μολεῖν. ἀλλʼ ἕρπʼ ἀπʼ οἴκων· ἔστι γάρ τις ἐν δόμοις τύχη, τύραννος ᾗ ταράσσεται δόμος. καιρὸν γὰρ οὐδένʼ ἦλθες· ἢν δὲ δεσπότης λάβῃ σε, θάνατος ξένιά σοι γενήσεται. εὔνους γάρ εἰμʼ Ἕλλησιν, οὐχ ὅσον πικροὺς λόγους ἔδωκα δεσπότην φοβουμένη.