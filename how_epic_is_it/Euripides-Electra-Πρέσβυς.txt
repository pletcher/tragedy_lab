ποῦ ποῦ νεᾶνις πότνιʼ ἐμὴ δέσποινά τε, Ἀγαμέμνονος παῖς, ὅν ποτʼ ἐξέθρεψʼ ἐγώ; ὡς πρόσβασιν τῶνδʼ ὀρθίαν οἴκων ἔχει ῥυσῷ γέροντι τῷδε προσβῆναι ποδί. ὅμως δὲ πρός γε τοὺς φίλους ἐξελκτέον διπλῆν ἄκανθαν καὶ παλίρροπον γόνυ. ὦ θύγατερ — ἄρτι γάρ σε πρὸς δόμοις ὁρῶ — ἥκω φέρων σοι τῶν ἐμῶν βοσκημάτων ποίμνης νεογνὸν θρέμμʼ ὑποσπάσας τόδε στεφάνους τε τευχέων τʼ ἐξελὼν τυρεύματα, παλαιόν τε θησαύρισμα Διονύσου τόδε ὀσμῇ κατῆρες, μικρόν, ἀλλʼ ἐπεσβαλεῖν ἡδὺ σκύφον τοῦδʼ ἀσθενεστέρῳ ποτῷ. ἴτω φέρων τις τοῖς ξένοις τάδʼ ἐς δόμους· ἐγὼ δὲ τρύχει τῷδʼ ἐμῶν πέπλων κόρας δακρύοισι τέγξας ἐξομόρξασθαι θέλω. ἀνόνηθʼ· ὅμως δʼ οὖν τοῦτό γʼ οὐκ ἠνεσχόμην. ἦλθον γὰρ αὐτοῦ πρὸς τάφον πάρεργʼ ὁδοῦ καὶ προσπεσὼν ἔκλαυσʼ ἐρημίας τυχών, σπονδάς τε, λύσας ἀσκὸν ὃν φέρω ξένοις, ἔσπεισα, τύμβῳ δʼ ἀμφέθηκα μυρσίνας. πυρᾶς δʼ ἐπʼ αὐτῆς οἶν μελάγχιμον πόκῳ σφάγιον ἐσεῖδον αἷμά τʼ οὐ πάλαι χυθὲν ξανθῆς τε χαίτης βοστρύχους κεκαρμένους. κἀθαύμασʼ, ὦ παῖ, τίς ποτʼ ἀνθρώπων ἔτλη πρὸς τύμβον ἐλθεῖν· οὐ γὰρ Ἀργείων γέ τις. ἀλλʼ ἦλθʼ ἴσως που σὸς κασίγνητος λάθρᾳ, μολὼν δʼ ἐθαύμασʼ ἄθλιον τύμβον πατρός. σκέψαι δὲ χαίτην προστιθεῖσα σῇ κόμῃ, εἰ χρῶμα ταὐτὸν κουρίμης ἔσται τριχός· φιλεῖ γάρ, αἷμα ταὐτὸν οἷς ἂν ᾖ πατρός, τὰ πόλλʼ ὅμοια σώματος πεφυκέναι. σὺ δʼ εἰς ἴχνος βᾶσʼ ἀρβύλης σκέψαι βάσιν εἰ σύμμετρος σῷ ποδὶ γενήσεται, τέκνον. οὐκ ἔστιν, εἰ καὶ γῆν κασίγνητος μολών,  κερκίδος ὅτῳ γνοίης ἂν ἐξύφασμα σῆς, ἐν ᾧ ποτʼ αὐτὸν ἐξέκλεψα μὴ θανεῖν; οἱ δὲ ξένοι ποῦ; βούλομαι γὰρ εἰσιδὼν αὐτοὺς ἔρεσθαι σοῦ κασιγνήτου πέρι. ἀλλʼ εὐγενεῖς μέν, ἐν δὲ κιβδήλῳ τόδε· πολλοὶ γὰρ ὄντες εὐγενεῖς εἰσιν κακοί. ὅμως δέ.  — χαίρειν τοὺς ξένους προσεννέπω. ὦ πότνιʼ, εὔχου, θύγατερ Ἠλέκτρα, θεοῖς. λαβεῖν φίλον θησαυρόν, ὃν φαίνει θεός. βλέψον νυν ἐς τόνδʼ, ὦ τέκνον, τὸν φίλτατον. οὐκ εὖ φρονῶ ʼγὼ σὸν κασίγνητον βλέπων; ὁρᾶν Ὀρέστην τόνδε τὸν Ἀγαμέμνονος. οὐλὴν παρʼ ὀφρύν, ἥν ποτʼ ἐν πατρὸς δόμοις νεβρὸν διώκων σοῦ μέθʼ ᾑμάχθη πεσών. ἔπειτα μέλλεις προσπίτνειν τοῖς φιλτάτοις; ὦ τέκνον, οὐδεὶς δυστυχοῦντί σοι φίλος. εὕρημα γάρ τοι χρῆμα γίγνεται τόδε, κοινῇ μετασχεῖν τἀγαθοῦ καὶ τοῦ κακοῦ. σὺ δʼ — ἐκ βάθρων γὰρ πᾶς ἀνῄρησαι φίλοις οὐδʼ ἐλλέλοιπας ἐλπίδʼ — ἴσθι μου κλύων, ἐν χειρὶ τῇ σῇ πάντʼ ἔχεις καὶ τῇ τύχῃ, πατρῷον οἶκον καὶ πόλιν λαβεῖν σέθεν. κτανὼν Θυέστου παῖδα σήν τε μητέρα. τειχέων μὲν ἐλθὼν ἐντὸς οὐδʼ ἂν εἰ θέλοις. ἔγνως· φοβεῖται γάρ σε κοὐχ εὕδει σαφῶς. κἀμοῦ γʼ ἄκουσον· ἄρτι γάρ μʼ ἐσῆλθέ τι. Αἴγισθον εἶδον, ἡνίχʼ εἷρπον ἐνθάδε. ἀγρῶν πέλας τῶνδʼ ἱπποφορβίων ἔπι. Νύμφαις ἐπόρσυνʼ ἔροτιν, ὡς ἔδοξέ μοι. οὐκ οἶδα πλὴν ἕν· βουσφαγεῖν ὡπλίζετο. οὐδεὶς παρῆν Ἀργεῖος, οἰκεία δὲ χείρ. δμῶες μέν εἰσιν, οἳ σέ γʼ οὐκ εἶδόν ποτε. δούλων γὰρ ἴδιον τοῦτο, σοὶ δὲ σύμφορον. στείχων ὅθεν σε βουθυτῶν ἐσόψεται. ὅθεν γʼ ἰδών σε δαιτὶ κοινωνὸν καλεῖ. τοὐνθένδε πρὸς τὸ πῖπτον αὐτὸς ἐννόει. Ἄργει· παρέσται δʼ οὖν πόσει θοίνην ἔπι. ψόγον τρέμουσα δημοτῶν ἐλείπετο. τοιαῦτα· μισεῖται γὰρ ἀνόσιος γυνή. ἔσται τάδʼ· εὑρίσκεις δὲ μητρὶ πῶς φόνον; πότερα πάλαι τεκοῦσαν ἢ νεωστὶ δή; καὶ δὴ τί τοῦτο μητρὶ προσβάλλει φόνον; πόθεν; τί δʼ αὐτῇ σοῦ μέλειν δοκεῖς, τέκνον; ἴσως· πάλιν τοι μῦθον ἐς καμπὴν ἄγε. καὶ μὴν ἐπʼ αὐτάς γʼ εἶσι σῶν δόμων πύλας. εἰ γὰρ θάνοιμι τοῦτʼ ἰδὼν ἐγώ ποτε. Αἴγισθος ἔνθα νῦν θυηπολεῖ θεοῖς; ὥστʼ αὐτά γʼ ἐκ σοῦ στόματος εἰρῆσθαι δοκεῖν. καὶ μὴν ἐγὼ πέμποιμʼ ἂν οὐκ ἀκουσίως. οἴκτιρε δῆτα σούς γε φύντας ἐκγόνους. δὸς δῆτα πατρὸς τοῖσδε τιμωρὸν δίκην. ἄμυνʼ ἄμυνε τοῖσδε φιλτάτοις τέκνοις. χὥσοι στυγοῦσιν ἀνοσίους μιάστορας. πάντʼ, οἶδʼ, ἀκούει τάδε πατήρ· στείχειν δʼ ἀκμή.