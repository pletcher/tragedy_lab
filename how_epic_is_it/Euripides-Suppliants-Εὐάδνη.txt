τί φέγγος, τίνʼ αἴγλαν ἐδίφρευε τόθʼ ἅλιος σελάνα τε κατʼ αἰθέρα, λαμπάδʼ ἵνʼ ὠκυθόαι νύμφαι, ἱππεύουσι διʼ ὀρφναίας, ἁνίκα γάμων γάμων τῶν ἐμῶν πόλις Ἄργους ἀοιδάς, εὐδαιμονίας, ἐπύργωσε καὶ γαμέτα χαλκεοτευχοῦς, αἰαῖ, Καπανέως. πρός σʼ ἔβαν δρομὰς ἐξ ἐμῶν οἴκων ἐκβακχευσαμένα, πυρᾶς φῶς τάφον τε βατεύσουσα τὸν αὐτόν, ἐς Ἅιδαν καταλύσουσʼ ἔμμοχθον βίοτον αἰῶνός τε πόνους· ἥδιστος γάρ τοι θάνατος συνθνῄσκειν θνῄσκουσι φίλοις, εἰ δαίμων τάδε κραίνοι. ὁρῶ δὴ τελευτάν, ἵνʼ ἕστακα· τύχα δέ μοι ξυνάπτοι ποδός· ἀλλὰ τᾶς εὐκλεΐας χάριν ἔνθεν ὁρ- μάσω τᾶσδʼ ἀπὸ πέτρας πη- δήσασα πυρὸς ἔσω, σῶμά τʼ αἴθοπι φλογμῷ πόσει συμμείξασα, φίλον χρῶτα χρωτὶ πέλας θεμένα, Φερσεφονείας ἥξω θαλάμους, σὲ τὸν θανόντʼ οὔποτʼ ἐμᾷ προδοῦσα ψυχᾷ κατὰ γᾶς. ἴτω φῶς γάμοι τε· ἴθʼ αἵτινες εὐναὶ δικαίων ὑμεναίων ἐν Ἄργει φανῶσιν τέκνοις· ὅσιος δʼ ὅσιος εὐναῖος γαμέτας συντηχθεὶς αὔραις ἀδόλοις γενναίας ψυχᾶς ἀλόχοιο. τί τάσδʼ ἐρωτᾷς; ἥδʼ ἐγὼ πέτρας ἔπι ὄρνις τις ὡσεὶ Καπανέως ὑπὲρ πυρᾶς δύστηνον αἰώρημα κουφίζω, πάτερ. ὀργὴν λάβοις ἂν τῶν ἐμῶν βουλευμάτων κλύων· ἀκοῦσαι δʼ οὔ σε βούλομαι, πάτερ. κριτὴς ἂν εἴης οὐ σοφὸς γνώμης ἐμῆς. θέλει τι κλεινὸν οὗτος ὁ στολμός, πάτερ. ἐς γάρ τι πρᾶγμα νεοχμὸν ἐσκευάσμεθα. ἐνταῦθα γὰρ δὴ καλλίνικος ἔρχομαι. πάσας γυναῖκας ἃς δέδορκεν ἥλιος. ἀρετῇ· πόσει γὰρ συνθανοῦσα κείσομαι. ᾄσσω θανόντος Καπανέως τήνδʼ ἐς πυράν. τοῦτʼ αὐτὸ χρῄζω, πάντας Ἀργείους μαθεῖν. ὅμοιον· οὐ γὰρ μὴ κίχῃς μʼ ἑλὼν χερί. καὶ δὴ παρεῖται σῶμα — σοὶ μὲν οὐ φίλον, ἡμῖν δὲ καὶ τῷ συμπυρουμένῳ πόσει.