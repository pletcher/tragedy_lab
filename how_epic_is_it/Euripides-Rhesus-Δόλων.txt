ἐγὼ πρὸ γαίας τόνδε κίνδυνον θέλω ῥίψας κατόπτης ναῦς ἐπʼ Ἀργείων μολεῖν, καὶ πάντʼ Ἀχαιῶν ἐκμαθὼν βουλεύματα ἥξω· ἐπὶ τούτοις τόνδʼ ὑφίσταμαι πόνον. οὐκοῦν πονεῖν μὲν χρή, πονοῦντα δʼ ἄξιον μισθὸν φέρεσθαι. παντὶ γὰρ προσκείμενον κέρδος πρὸς ἔργῳ τὴν χάριν τίκτει διπλῆν. οὐ σῆς ἐρῶμεν πολιόχου τυραννίδος. οὐδʼ ἐξ ἐμαυτοῦ μειζόνων γαμεῖν θέλω. ἀλλʼ ἔστʼ ἐν οἴκοις· οὐ βίου σπανίζομεν. ἑλὼν Ἀχαιοὺς δῶρά μοι ξυναίνεσον. κτεῖνʼ, οὔ σʼ ἀπαιτῶ Μενέλεω σχέσθαι χέρα. κακαὶ γεωργεῖν χεῖρες εὖ τεθραμμέναι. καὶ πρόσθεν εἶπον· ἔστι χρυσὸς ἐν δόμοις. θεοῖσιν αὐτὰ πασσάλευε πρὸς δόμοις. ἵππους Ἀχιλλέως· χρὴ δʼ ἐπʼ ἀξίοις πονεῖν ψυχὴν προβάλλοντʼ ἐν κύβοισι δαίμονος. αἰνῶ· λαβὼν δʼ ἄν φημι κάλλιστον Φρυγῶν δῶρον δέχεσθαι τῆς ἐμῆς εὐσπλαγχνίας. σὲ δʼ οὐ φθονεῖν χρή· μυρίʼ ἔστιν ἄλλα σοι, ἐφʼ οἷσι τέρψῃ τῆσδʼ ἀριστεύων χθονός. στείχοιμʼ ἄν· ἐλθὼν δʼ ἐς δόμους ἐφέστιος σκευῇ πρεπόντως σῶμʼ ἐμὸν καθάψομαι, κἀκεῖθεν ἥσω ναῦς ἐπʼ Ἀργείων πόδα. πρέπουσαν ἔργῳ κλωπικοῖς τε βήμασι. λύκειον ἀμφὶ νῶτʼ ἐνάψομαι δορὰν καὶ χάσμα θηρὸς ἀμφʼ ἐμῷ θήσω κάρᾳ, βάσιν τε χερσὶ προσθίαν καθαρμόσας καὶ κῶλα κώλοις, τετράπουν μιμήσομαι λύκου κέλευθον πολεμίοις δυσεύρετον, τάφροις πελάζων καὶ νεῶν προβλήμασιν. ὅταν δʼ ἔρημον χῶρον ἐμβαίνω ποδί, δίβαμος εἶμι· τῇδε σύγκειται δόλος. σωθήσομαί γε καὶ κτανὼν Ὀδυσσέως οἴσω κάρα σοι — σύμβολον δʼ ἔχων σαφὲς φήσεις Δόλωνα ναῦς ἐπʼ Ἀργείων μολεῖν — ἢ παῖδα Τυδέως· οὐδʼ ἀναιμάκτῳ χερὶ ἥξω πρὸς οἴκους πρὶν φάος μολεῖν χθόνα.