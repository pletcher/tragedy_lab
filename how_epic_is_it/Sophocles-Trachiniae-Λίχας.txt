ἀλλʼ εὖ μὲν ἵγμεθʼ, εὖ δὲ προσφωνούμεθα, γύναι, κατʼ ἔργου κτῆσιν· ἄνδρα γὰρ καλῶς πράσσοντʼ ἀνάγκη χρηστὰ κερδαίνειν ἔπη. ἔγωγέ τοι σφʼ ἔλειπον ἰσχύοντά τε καὶ ζῶντα καὶ θάλλοντα κοὐ νόσῳ βαρύν. ἀκτή τις ἔστʼ Εὐβοιίς, ἔνθʼ ὁρίζεται βωμοὺς τέλη τʼ ἔγκαρπα Κηναίῳ Διί. εὐχαῖς ὅθʼ ᾕρει τῶνδʼ ἀνάστατον δορὶ χώραν γυναικῶν ὧν ὁρᾷς ἐν ὄμμασιν. ταύτας ἐκεῖνος Εὐρύτου πέρσας πόλιν ἐξείλεθʼ αὑτῷ κτῆμα καὶ θεοῖς κριτόν. οὔκ, ἀλλὰ τὸν μὲν πλεῖστον ἐν Λυδοῖς χρόνον κατείχεθʼ, ὥς φησʼ αὐτός, οὐκ ἐλεύθερος, ἀλλʼ ἐμποληθείς· τοῦ λόγου δʼ οὐ χρὴ φθόνον, γύναι, προσεῖναι, Ζεὺς ὅτου πράκτωρ φανῇ. κεῖνος δὲ πραθεὶς Ὀμφάλῃ τῇ βαρβάρῳ ἐνιαυτὸν ἐξέπλησεν, ὡς αὐτὸς λέγει. χοὔτως ἐδήχθη τοῦτο τοὔνειδος λαβὼν ὥσθʼ ὅρκον αὑτῷ προσβαλὼν διώμοσεν, ἦ μὴν τὸν ἀγχιστῆρα τοῦδε τοῦ πάθους ξὺν παιδὶ καὶ γυναικὶ δουλώσειν ἔτι. κοὐχ ἡλίωσε τοὔπος, ἀλλʼ ὅθʼ ἁγνὸς ἦν, στρατὸν λαβὼν ἐπακτὸν ἔρχεται πόλιν τὴν Εὐρυτείαν. τόνδε γὰρ μεταίτιον μόνον βροτῶν ἔφασκε τοῦδʼ εἶναι πάθους· ὃς αὐτὸν ἐλθόντʼ ἐς δόμους ἐφέστιον, ξένον παλαιὸν ὄντα, πολλὰ μὲν λόγοις ἐπερρόθησε, πολλὰ δʼ ἀτηρᾷ φρενί, λέγων χεροῖν μὲν ὡς ἄφυκτʼ ἔχων βέλη τῶν ὧν τέκνων λείποιτο πρὸς τόξου κρίσιν, φωνεῖ δὲ δοῦλος ἀνδρὸς ὡς ἐλευθέρου ῥαίοιτο· δείπνοις δʼ ἡνίκʼ ἦν ᾠνωμένος, ἔρριψεν ἐκτὸς αὐτόν. ὧν ἔχων χόλον, ὡς ἵκετʼ αὖθις Ἴφιτος Τιρυνθίαν πρὸς κλιτύν, ἵππους νομάδας ἐξιχνοσκοπῶν, τότʼ ἄλλοσʼ αὐτὸν ὄμμα, θατέρᾳ δὲ νοῦν ἔχοντʼ, ἀπʼ ἄκρας ἧκε πυργώδους πλακός. ἔργου δʼ ἕκατι τοῦδε μηνίσας ἄναξ ὁ τῶν ἁπάντων Ζεὺς πατὴρ Ὀλύμπιος πρατόν νιν ἐξέπεμψεν οὐδʼ ἠνέσχετο, ὁθούνεκʼ αὐτὸν μοῦνον ἀνθρώπων δόλῳ ἔκτεινεν· εἰ γὰρ ἐμφανῶς ἠμύνατο, Ζεύς τἂν συνέγνω ξὺν δίκῃ χειρουμένῳ· ὕβριν γὰρ οὐ στέργουσιν οὐδὲ δαίμονες. κεῖνοι δʼ ὑπερχλίοντες ἐκ γλώσσης κακῆς αὐτοὶ μὲν Ἅιδου πάντες εἴσʼ οἰκήτορες, πόλις δὲ δούλη· τάσδε δʼ ἅσπερ εἰσορᾷς ἐξ ὀλβίων ἄζηλον εὑροῦσαι βίον χωροῦσι πρὸς σέ· ταῦτα γὰρ πόσις τε σὸς ἐφεῖτʼ, ἐγὼ δὲ πιστὸς ὢν κείνῳ τελῶ. αὐτὸν δʼ ἐκεῖνον, εὖτʼ ἂν ἁγνὰ θύματα ῥέξῃ πατρῴῳ Ζηνὶ τῆς ἁλώσεως, φρόνει νιν ὡς ἥξοντα· τοῦτο γὰρ λόγου πολλοῦ καλῶς λεχθέντος ἥδιστον κλύειν. τί δʼ οἶδʼ ἐγώ, τί δʼ ἄν με καὶ κρίνοις; ἴσως γέννημα τῶν ἐκεῖθεν οὐκ ἐν ὑστάτοις. οὐκ οἶδα· καὶ γὰρ οὐδʼ ἀνιστόρουν μακράν. ἥκιστα· σιγῇ τοὐμὸν ἔργον ἤνυτον. οὔ τἄρα τῷ γε πρόσθεν οὐδὲν ἐξ ἴσου χρόνῳ διήσει γλῶσσαν, ἥτις οὐδαμὰ προύφηνεν οὔτε μείζονʼ οὔτʼ ἐλάσσονα, ἀλλʼ αἰὲν ὠδίνουσα συμφορᾶς βάρος δακρυρροεῖ δύστηνος, ἐξ ὅτου πάτραν διήνεμον λέλοιπεν· ἡ δέ τοι τύχη κακὴ μὲν αὐτῇ γʼ, ἀλλὰ συγγνώμην ἔχει. τί χρή, γύναι, μολόντα μʼ Ἡρακλεῖ λέγειν; δίδαξον, ὡς ἕρποντος, ὡς ὁρᾷς, ἐμοῦ. ἀλλʼ εἴ τι χρῄζεις ἱστορεῖν, πάρειμʼ ἐγώ. ἴστω μέγας Ζεύς, ὧν γʼ ἂν ἐξειδὼς κυρῶ. Εὐβοιίς· ὧν δʼ ἔβλαστεν οὐκ ἔχω λέγειν. σὺ δʼ εἰς τί δή με τοῦτʼ ἐρωτήσας ἔχεις; πρὸς τὴν κρατοῦσαν Δῃάνειραν, Οἰνέως κόρην δάμαρτά θʼ Ἡρακλέους, εἰ μὴ κυρῶ λεύσσων μάταια, δεσπότιν τε τὴν ἐμήν. δίκαια γάρ. πῶς μὴ δίκαιος; τί ποτε ποικίλας ἔχεις; ἄπειμι· μῶρος δʼ ἦ πάλαι κλύων σέθεν. λέγʼ, εἴ τι χρῄζεις· καὶ γὰρ οὐ σιγηλὸς εἶ. φημί· πρὸς τί δʼ ἱστορεῖς; ποίοις ἐν ἀνθρώποισι; τίς πόθεν μολὼν σοὶ μαρτυρήσει ταῦτʼ ἐμοῦ κλύειν πάρα; κλύειν γʼ ἔφασκον· ταὐτὸ δʼ οὐχὶ γίγνεται δόκησιν εἰπεῖν κἀξακριβῶσαι λόγον. ἐγὼ δάμαρτα; πρὸς θεῶν, φράσον, φίλη δέσποινα, τόνδε τίς ποτʼ ἐστὶν ὁ ξένος. ἅνθρωπος, ὦ δέσποινʼ, ἀποστήτω· τὸ γὰρ νοσοῦντι ληρεῖν ἀνδρὸς οὐχὶ σώφρονος. ἀλλʼ, ὦ φίλη δέσποινʼ, ἐπεί σε μανθάνω θνητὴν φρονοῦσαν θνητὰ κοὐκ ἀγνώμονα, πᾶν σοι φράσω τἀληθὲς οὐδὲ κρύψομαι. ἔστιν γὰρ οὕτως ὥσπερ οὗτος ἐννέπει. ταύτης ὁ δεινὸς ἵμερός ποθʼ Ἡρακλῆ διῆλθε, καὶ τῆσδʼ εἵνεχʼ ἡ πολύφθορος καθῃρέθη πατρῷος Οἰχαλία δόρει. καὶ ταῦτα, δεῖ γὰρ καὶ τὸ πρὸς κείνου λέγειν, οὔτʼ εἶπε κρύπτειν οὔτʼ ἀπηρνήθη ποτέ, ἀλλʼ αὐτός, ὦ δέσποινα, δειμαίνων τὸ σὸν μὴ στέρνον ἀλγύνοιμι τοῖσδε τοῖς λόγοις, ἥμαρτον, εἴ τι τήνδʼ ἁμαρτίαν νέμεις. ἐπεί γε μὲν δὴ πάντʼ ἐπίστασαι λόγον, κείνου τε καὶ σὴν ἐξ ἴσου κοινὴν χάριν καὶ στέργε τὴν γυναῖκα καὶ βούλου λόγους, οὓς εἶπας ἐς τήνδʼ, ἐμπέδως εἰρηκέναι· ὡς τἄλλʼ ἐκεῖνος πάντʼ ἀριστεύων χεροῖν τοῦ τῆσδʼ ἔρωτος εἰς ἅπανθʼ ἥσσων ἔφυ. τί χρὴ ποεῖν; σήμαινε, τέκνον Οἰνέως, ὡς ἐσμὲν ἤδη τῷ μακρῷ χρόνῳ βραδεῖς. ἀλλʼ εἴπερ Ἑρμοῦ τήνδε πομπεύω τέχνην βέβαιον, οὔ τι μὴ σφαλῶ γʼ ἐν σοί ποτε, τὸ μὴ οὐ τόδʼ ἄγγος ὡς ἔχει δεῖξαι φέρων, λόγων τε πίστιν ὧν λέγεις ἐφαρμόσαι. ἐπίσταμαί τε καὶ φράσω σεσωσμένα. ὥστʼ ἐκπλαγῆναι τοὐμὸν ἡδονῇ κέαρ.