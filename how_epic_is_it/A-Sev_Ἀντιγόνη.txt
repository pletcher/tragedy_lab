παισθεὶς ἔπαισας. δορὶ δʼ ἔκανες— μελεοπόνος. ἴτω γόος. πρόκεισαι — ἠέ. μαίνεται γόοισι φρήν. ἰὼ ἰὼ πάνδυρτε  σύ. πρὸς φίλου γʼ· ἔφθισο. διπλᾶ λέγειν— ἄχθεα τῶνδε  τάδʼ ἐγγύθεν. ἠέ. δυσθέατα πήματα — οὐδʼ ἵκεθʼ ὡς κατέκτανεν. ὤλεσε  δῆτʼ ἄγαν. τάλαν γένος. δύστονα κήδεʼ ὁμαίμονα. σὺ τοί νιν  οἶσθα διαπερῶν— ἐπεὶ κατῆλθες ἐς πόλιν, ὀλοὰ λέγειν. ἰὼ  πόνος— δώμασι καὶ χθονί. καὶ τὸ πρόσω γʼ ἐμοί. ἰὼ πάντων πολυστονώτατοι. ἰὼ ἰώ,  ποῦ σφε θήσομεν χθονός; ἰὼ ἰώ, πῆμα πατρὶ πάρευνον. ἐγὼ δὲ Καδμείων γε προστάταις λέγω· ἢν μή τις ἄλλος τόνδε συνθάπτειν θέλῃ, ἐγώ σφε θάψω κἀνὰ κίνδυνον βαλῶ θάψασʼ ἀδελφὸν τὸν ἐμόν, οὐδʼ αἰσχύνομαι ἔχουσʼ ἄπιστον τήνδʼ ἀναρχίαν πόλει. δεινὸν τὸ κοινὸν σπλάγχνον, οὗ πεφύκαμεν, μητρὸς ταλαίνης κἀπὸ δυστήνου πατρός. τοιγὰρ θέλουσʼ ἄκοντι κοινώνει κακῶν ψυχή, θανόντι ζῶσα συγγόνῳ φρενί. τούτου  δὲ σάρκας οὐδὲ κοιλογάστορες λύκοι σπάσονται·  μὴ δοκησάτω τινί. τάφον γὰρ αὐτῷ καὶ κατασκαφὰς ἐγώ, γυνή περ οὖσα, τῷδε μηχανήσομαι, κόλπῳ φέρουσα βυσσίνου πεπλώματος. καὐτὴ καλύψω, μηδέ τῳ δόξῃ πάλιν· θάρσει, παρέσται μηχανὴ δραστήριος. αὐδῶ σὲ  μὴ περισσὰ κηρύσσειν ἐμοί. τράχυνʼ· ἄθαπτος δʼ οὗτος οὐ γενήσεται. ἤδη τὰ τοῦδε  διατετίμηται θεοῖς. παθὼν κακῶς κακοῖσιν ἀντημείβετο. ἔρις περαίνει μῦθον ὑστάτη θεῶν. ἐγὼ δὲ θάψω τόνδε· μὴ μακρηγόρει.