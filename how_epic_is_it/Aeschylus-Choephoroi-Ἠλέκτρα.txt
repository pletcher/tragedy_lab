δμωαὶ γυναῖκες, δωμάτων εὐθήμονες, ἐπεὶ πάρεστε τῆσδε προστροπῆς ἐμοὶ πομποί, γένεσθε τῶνδε σύμβουλοι πέρι· τί φῶ χέουσα  τάσδε κηδείους χοάς; πῶς εὔφρονʼ  εἴπω, πῶς κατεύξομαι πατρί; πότερα λέγουσα παρὰ φίλης φίλῳ φέρειν γυναικὸς ἀνδρί, τῆς ἐμῆς μητρὸς πάρα; τῶνδʼ οὐ πάρεστι θάρσος, οὐδʼ ἔχω τί φῶ, χέουσα τόνδε πέλανον ἐν τύμβῳ πατρός. ἢ τοῦτο φάσκω τοὔπος, ὡς νόμος βροτοῖς, ἔσθλʼ  ἀντιδοῦναι τοῖσι πέμπουσιν  τάδε στέφη, δόσιν γε  τῶν κακῶν ἐπαξίαν; ἢ σῖγʼ ἀτίμως, ὥσπερ οὖν ἀπώλετο πατήρ, τάδʼ ἐκχέασα, γάποτον χύσιν, στείχω καθάρμαθʼ ὥς τις ἐκπέμψας πάλιν δικοῦσα τεῦχος ἀστρόφοισιν ὄμμασιν; τῆσδʼ ἐστὲ βουλῆς, ὦ φίλαι, μεταίτιαι· κοινὸν γὰρ ἔχθος ἐν δόμοις νομίζομεν. μὴ κεύθετʼ ἔνδον καρδίας φόβῳ τινός. τὸ μόρσιμον γὰρ τόν τʼ ἐλεύθερον μένει καὶ τὸν πρὸς ἄλλης δεσποτούμενον χερός. λέγοις ἄν, εἴ τι τῶνδʼ ἔχοις ὑπέρτερον. λέγοις ἄν, ὥσπερ ᾐδέσω τάφον πατρός. τίνας δὲ τούτους τῶν φίλων προσεννέπω; ἐμοί τε καὶ σοί τἄρʼ ἐπεύξομαι τάδε; τίνʼ οὖν ἔτʼ ἄλλον τῇδε προστιθῶ στάσει; εὖ τοῦτο, κἀφρένωσας οὐχ ἥκιστά με. τί φῶ; δίδασκʼ ἄπειρον ἐξηγουμένη. πότερα δικαστὴν ἢ δικηφόρον λέγεις; καὶ ταῦτά μοὐστὶν εὐσεβῆ θεῶν πάρα; κῆρυξ μέγιστε  τῶν ἄνω τε καὶ κάτω, ἄρηξον, Ἑρμῆ χθόνιε, κηρύξας ἐμοὶ τοὺς γῆς ἔνερθε δαίμονας κλύειν ἐμὰς εὐχάς, πατρῴων δωμάτων  ἐπισκόπους, καὶ Γαῖαν αὐτήν, ἣ τὰ πάντα τίκτεται, θρέψασά τʼ αὖθις τῶνδε κῦμα λαμβάνει· κἀγὼ χέουσα τάσδε χέρνιβας βροτοῖς λέγω καλοῦσα πατέρʼ, ἐποίκτιρόν  τʼ ἐμὲ φίλον τʼ Ὀρέστην· πῶς ἀνάξομεν δόμοις; πεπραμένοι  γὰρ νῦν γέ πως ἀλώμεθα πρὸς τῆς τεκούσης, ἄνδρα δʼ ἀντηλλάξατο Αἴγισθον, ὅσπερ σοῦ φόνου μεταίτιος. κἀγὼ μὲν ἀντίδουλος· ἐκ δὲ χρημάτων φεύγων  Ὀρέστης ἐστίν, οἱ δʼ ὑπερκόπως ἐν τοῖσι σοῖς πόνοισι  χλίουσιν μέγα. ἐλθεῖν δʼ Ὀρέστην δεῦρο σὺν τύχῃ τινὶ κατεύχομαί σοι, καὶ σὺ κλῦθί μου, πάτερ· αὐτῇ τέ μοι δὸς σωφρονεστέραν  πολὺ μητρὸς γενέσθαι χεῖρά τʼ εὐσεβεστέραν. ἡμῖν μὲν εὐχὰς τάσδε, τοῖς δʼ ἐναντίοις λέγω φανῆναί σου, πάτερ, τιμάορον, καὶ τοὺς κτανόντας ἀντικατθανεῖν δίκῃ. ταῦτʼ ἐν μέσῳ τίθημι τῆς καλῆς  ἀρᾶς, κείνοις λέγουσα τήνδε τὴν κακὴν ἀράν· ἡμῖν δὲ πομπὸς ἴσθι τῶν ἐσθλῶν ἄνω, σὺν θεοῖσι καὶ γῇ καὶ δίκῃ νικηφόρῳ. τοιαῖσδʼ ἐπʼ εὐχαῖς τάσδʼ ἐπισπένδω χοάς. ὑμᾶς δὲ κωκυτοῖς ἐπανθίζειν νόμος, παιᾶνα τοῦ θανόντος ἐξαυδωμένας. ἔχει μὲν ἤδη γαπότους  χοὰς πατήρ· νέου δὲ μύθου τοῦδε κοινωνήσατε· ὁρῶ τομαῖον τόνδε βόστρυχον τάφῳ. εὐξύμβολον τόδʼ ἐστὶ παντὶ δοξάσαι. οὐκ ἔστιν ὅστις πλὴν ἐμοῦ κείραιτό νιν. καὶ μὴν ὅδʼ ἐστὶ κάρτʼ ἰδεῖν ὁμόπτερος— αὐτοῖσιν ἡμῖν κάρτα προσφερὴς ἰδεῖν. μάλιστʼ ἐκείνου βοστρύχοις προσείδεται. ἔπεμψε χαίτην  κουρίμην χάριν πατρός. κἀμοὶ προσέστη καρδίας κλυδώνιον χολῆς, ἐπαίσθην  δʼ ὡς διανταίῳ βέλει· ἐξ ὀμμάτων δὲ δίψιοι πίπτουσί μοι σταγόνες ἄφρακτοι δυσχίμου πλημμυρίδος, πλόκαμον ἰδούσῃ τόνδε· πῶς γὰρ ἐλπίσω ἀστῶν τινʼ ἄλλον τῆσδε δεσπόζειν φόβης; ἀλλʼ οὐδὲ μήν νιν ἡ κτανοῦσʼ ἐκείρατο, ἐμὴ δὲ μήτηρ, οὐδαμῶς ἐπώνυμον φρόνημα παισὶ δύσθεον πεπαμένη. ἐγὼ δʼ ὅπως μὲν ἄντικρυς τάδʼ αἰνέσω, εἶναι τόδʼ ἀγλάισμά μοι τοῦ φιλτάτου βροτῶν Ὀρέστου—σαίνομαι δʼ ὑπʼ ἐλπίδος. φεῦ. εἴθʼ εἶχε φωνὴν εὔφρονʼ ἀγγέλου δίκην, ὅπως δίφροντις οὖσα μὴ ʼκινυσσόμην, ἀλλʼ εὖ ʼσαφήνει  τόνδʼ ἀποπτύσαι πλόκον, εἴπερ γʼ ἀπʼ ἐχθροῦ κρατὸς ἦν τετμημένος, ἢ ξυγγενὴς ὢν εἶχε συμπενθεῖν ἐμοὶ ἄγαλμα τύμβου τοῦδε καὶ τιμὴν πατρός. ἀλλʼ εἰδότας μὲν τοὺς θεοὺς καλούμεθα, οἵοισιν ἐν χειμῶσι ναυτίλων δίκην στροβούμεθʼ· εἰ δὲ χρὴ τυχεῖν σωτηρίας, σμικροῦ γένοιτʼ ἂν σπέρματος μέγας πυθμήν. καὶ μὴν στίβοι γε, δεύτερον τεκμήριον, ποδῶν  ὅμοιοι τοῖς τʼ ἐμοῖσιν ἐμφερεῖς— καὶ γὰρ δύʼ ἐστὸν τώδε περιγραφὰ ποδοῖν, αὐτοῦ τʼ ἐκείνου καὶ συνεμπόρου τινός. πτέρναι τενόντων θʼ ὑπογραφαὶ μετρούμεναι εἰς ταὐτὸ συμβαίνουσι τοῖς ἐμοῖς στίβοις. πάρεστι δʼ ὠδὶς καὶ φρενῶν καταφθορά. ἐπεὶ τί νῦν ἕκατι δαιμόνων κυρῶ; καὶ τίνα σύνοισθά μοι καλουμένῃ βροτῶν; καὶ πρὸς τί δῆτα τυγχάνω κατευγμάτων; ἀλλʼ ἦ δόλον τινʼ, ὦ ξένʼ, ἀμφί μοι πλέκεις; ἀλλʼ ἐν κακοῖσι τοῖς ἐμοῖς γελᾶν θέλεις. ὡς ὄντʼ Ὀρέστην τάδε σʼ ἐγὼ προσεννέπω; ὦ φίλτατον μέλημα δώμασιν πατρός, δακρυτὸς ἐλπὶς σπέρματος σωτηρίου, ἀλκῇ πεποιθὼς δῶμʼ ἀνακτήσῃ πατρός. ὦ τερπνὸν ὄμμα τέσσαρας μοίρας ἔχον ἐμοί· προσαυδᾶν δʼ ἐστʼ ἀναγκαίως ἔχον πατέρα τε, καὶ τὸ μητρὸς ἐς σέ μοι ῥέπει στέργηθρον· ἡ δὲ πανδίκως ἐχθαίρεται· καὶ τῆς τυθείσης νηλεῶς ὁμοσπόρου· πιστὸς δʼ ἀδελφὸς ἦσθʼ, ἐμοὶ σέβας φέρων μόνος· Κράτος τε καὶ Δίκη σὺν τῷ τρίτῳ πάντων μεγίστῳ Ζηνὶ συγγένοιτό σοι. κλῦθὶ νυν, ὦ πάτερ, ἐν μέρει πολυδάκρυτα πένθη. δίπαις τοί σʼ  ἐπιτύμβιος θρῆνος ἀναστενάζει. τάφος δʼ ἱκέτας δέδεκται φυγάδας θʼ ὁμοίως. τί τῶνδʼ εὖ, τί δʼ ἄτερ κακῶν; οὐκ ἀτρίακτος ἄτα; μηδʼ ὑπὸ Τρωίας τείχεσι  φθίμενος, πάτερ, μετʼ ἄλλῳ  δουρικμῆτι  λαῷ παρὰ Σκαμάνδρου πόρον τεθάφθαι. πάρος δʼ οἱ κτανόντες νιν οὕτως  δαμῆναι φίλοις, θανατηφόρον αἶσαν πρόσω  τινὰ πυνθάνεσθαι τῶνδε πόνων ἄπειρον. καί πότʼ ἂν ἀμφιθαλὴς Ζεὺς ἐπὶ χεῖρα βάλοι, φεῦ φεῦ, κάρανα δαΐξας; πιστὰ γένοιτο χώρᾳ. δίκαν δʼ ἐξ ἀδίκων ἀπαιτῶ. κλῦτε δὲ Γᾶ χθονίων τε τιμαί. τί δʼ ἂν φάντες  τύχοιμεν ἢ  τά περ πάθομεν ἄχεα  πρός γε τῶν τεκομένων; πάρεστι σαίνειν, τὰ δʼ οὔτι θέλγεται. λύκος γὰρ ὥστʼ ὠμόφρων ἄσαντος ἐκ ματρός ἐστι θυμός. ἰὼ ἰὼ δαΐα πάντολμε μᾶτερ, δαΐαις ἐν ἐκφοραῖς ἄνευ πολιτᾶν ἄνακτʼ, ἄνευ δὲ πενθημάτων ἔτλας  ἀνοίμωκτον ἄνδρα θάψαι. λέγεις πατρῷον μόρον· ἐγὼ δʼ ἀπεστάτουν ἄτιμος, οὐδὲν ἀξία· μυχῷ  δʼ ἄφερκτος πολυσινοῦς  κυνὸς δίκαν ἑτοιμότερα γέλωτος ἀνέφερον λίβη, χέουσα  πολύδακρυν γόον κεκρυμμένα. τοιαῦτʼ ἀκούων ἐν φρεσὶν  γράφου ˘ ¯. ἐγὼ δʼ ἐπιφθέγγομαι κεκλαυμένα. ἰὼ θεοί, κραίνετʼ ἐνδίκως δίκας. κἀγώ, πάτερ, τοιάνδε  σου χρείαν ἔχω, φυγεῖν μέγαν προσθεῖσαν Αἰγίσθῳ φθόρον. κἀγὼ χοάς σοι τῆς ἐμῆς παγκληρίας οἴσω πατρῴων ἐκ δόμων γαμηλίους· πάντων δὲ πρῶτον τόνδε πρεσβεύσω τάφον. ὦ Περσέφασσα, δὸς δʼ ἔτʼ  εὔμορφον κράτος. μέμνησο δʼ ἀμφίβληστρον ὡς  ἐκαίνισαν. αἰσχρῶς τε βουλευτοῖσιν ἐν καλύμμασιν. ἆρʼ ὀρθὸν αἴρεις φίλτατον τὸ σὸν κάρα; καὶ τῆσδʼ ἄκουσον λοισθίου βοῆς, πάτερ, ἰδὼν νεοσσοὺς τούσδʼ ἐφημένους τάφῳ· οἴκτιρε  θῆλυν ἄρσενός θʼ ὁμοῦ γόνον, καὶ μὴ ʼξαλείψῃς σπέρμα Πελοπιδῶν τόδε οὕτω γὰρ οὐ τέθνηκας οὐδὲ περ θανών· παῖδες γὰρ ἀνδρὶ κληδόνες σωτήριοι θανόντι· φελλοὶ δʼ ὣς ἄγουσι δίκτυον, τὸν ἐκ βυθοῦ κλωστῆρα σῴζοντες λίνου. ἄκουʼ, ὑπὲρ σοῦ τοιάδʼ ἔστʼ ὀδύρματα. αὐτὸς δὲ σῴζῃ τόνδε τιμήσας λόγον.