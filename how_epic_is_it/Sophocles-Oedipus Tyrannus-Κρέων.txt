ἐσθλήν·  λέγω γὰρ καὶ τὰ δύσφορʼ, εἰ τύχοι κατʼ ὀρθὸν ἐξελθόντα, πάντʼ ἂν εὐτυχεῖν. εἰ τῶνδε χρῄζεις πλησιαζόντων κλύειν, ἕτοιμος εἰπεῖν, εἴτε καὶ στείχειν ἔσω. λέγοιμʼ ἂν οἷʼ ἤκουσα τοῦ θεοῦ πάρα. ἄνωγεν ἡμᾶς Φοῖβος ἐμφανῶς ἄναξ μίασμα χώρας, ὡς τεθραμμένον χθονὶ ἐν τῇδʼ, ἐλαύνειν μηδʼ ἀνήκεστον τρέφειν. ἀνδρηλατοῦντας ἢ φόνῳ φόνον πάλιν λύοντας, ὡς τόδʼ αἷμα χειμάζον πόλιν. ἦν ἡμίν, ὦναξ, Λάϊός ποθʼ ἡγεμὼν γῆς τῆσδε, πρὶν σὲ τήνδʼ ἀπευθύνειν πόλιν. τούτου θανόντος νῦν ἐπιστέλλει σαφῶς τοὺς αὐτοέντας χειρὶ τιμωρεῖν τινας. ἐν τῇδʼ ἔφασκε γῇ·  τὸ δὲ ζητούμενον ἁλωτόν, ἐκφεύγειν δὲ τἀμελούμενον. θεωρός, ὡς ἔφασκεν, ἐκδημῶν, πάλιν πρὸς οἶκον οὐκέθʼ   ἵκεθʼ, ὡς ἀπεστάλη. θνῄσκουσι γάρ, πλὴν εἷς τις, ὃς φόβῳ, φυγὼν ὧν εἶδε πλὴν ἓν οὐδὲν εἶχʼ εἰδὼς φράσαι. λῃστὰς ἔφασκε συντυχόντας οὐ μιᾷ ῥώμῃ κτανεῖν νιν, ἀλλὰ σὺν πλήθει χερῶν. δοκοῦντα ταῦτʼ  ἦν· Λαΐου δʼ ὀλωλότος οὐδεὶς ἀρωγὸς ἐν κακοῖς ἐγίγνετο. ἡ ποικιλῳδὸς Σφὶγξ τὸ πρὸς ποσὶν σκοπεῖν μεθέντας ἡμᾶς τἀφανῆ προσήγετο. ἄνδρες πολῖται, δείνʼ ἔπη πεπυσμένος κατηγορεῖν μου τὸν τύραννον Οἰδίπουν, πάρειμʼ ἀτλητῶν.  εἰ γὰρ ἐν ταῖς ξυμφοραῖς ταῖς νῦν νομίζει πρός γʼ ἐμοῦ πεπονθέναι λόγοισιν εἴτʼ ἔργοισιν εἰς βλάβην φέρον, οὔτοι βίου μοι τοῦ μακραίωνος πόθος, φέροντι τήνδε βάξιν.  οὐ γὰρ εἰς ἁπλοῦν ἡ ζημία μοι τοῦ λόγου τούτου φέρει, ἀλλʼ ἐς μέγιστον, εἰ κακὸς μὲν ἐν πόλει, κακὸς δὲ πρὸς σοῦ καὶ φίλων κεκλήσομαι. τοὔπος δʼ ἐφάνθη, ταῖς ἐμαῖς γνώμαις ὅτι πεισθεὶς ὁ μάντις τοὺς λόγους ψευδεῖς λέγοι; ἐξ ὀμμάτων δʼ ὀρθῶν τε κἀξ ὀρθῆς φρενὸς κατηγορεῖτο τοὐπίκλημα τοῦτό μου; οἶσθʼ ὡς πόησον; ἀντὶ τῶν εἰρημένων ἴσʼ ἀντάκουσον, κᾆτα κρῖνʼ αὐτὸς μαθών. τοῦτʼ αὐτὸ νῦν μου πρῶτʼ ἄκουσον ὡς ἐρῶ. εἴ τοι νομίζεις κτῆμα τὴν αὐθαδίαν εἶναί τι τοῦ νοῦ  χωρίς, οὐκ ὀρθῶς φρονεῖς. ξύμφημί σοι ταῦτʼ ἔνδικʼ εἰρῆσθαι·  τὸ δὲ πάθημʼ ὁποῖον φὴς παθεῖν, δίδασκέ με. καὶ νῦν ἔθʼ αὑτός εἰμι τῷ βουλεύματι. δέδρακε ποῖον ἔργον; οὐ γὰρ ἐννοῶ. μακροὶ παλαιοί τʼ    ἂν μετρηθεῖεν χρόνοι. σοφός γʼ ὁμοίως   κἀξ ἴσου τιμώμενος. οὔκουν ἐμοῦ γʼ   ἑστῶτος οὐδαμοῦ πέλας. παρέσχομεν, πῶς    δʼ οὐχί; κοὐκ ἠκούσαμεν. οὐκ οἶδʼ·  ἐφʼ οἷς γὰρ μὴ φρονῶ σιγᾶν φιλῶ. ποῖον τόδʼ; εἰ γὰρ οἶδά γʼ, οὐκ ἀρνήσομαι. εἰ μὲν λέγει τάδʼ, αὐτὸς οἶσθʼ·  ἐγὼ δὲ σοῦ μαθεῖν δικαιῶ ταὔθʼ ἅπερ κἀμοῦ σὺ νῦν. τί δῆτʼ; ἀδελφὴν τὴν ἐμὴν γήμας ἔχεις; ἄρχεις δʼ ἐκείνῃ ταὐτὰ γῆς ἴσον νέμων; οὔκουν ἰσοῦμαι  σφῷν ἐγὼ δυοῖν τρίτος; οὔκ, εἰ διδοίης γʼ ὡς ἐγὼ σαυτῷ λόγον. σκέψαι δὲ τοῦτο πρῶτον, εἴ τινʼ ἂν δοκεῖς ἄρχειν ἑλέσθαι ξὺν φόβοισι μᾶλλον ἢ ἄτρεστον εὕδοντʼ, εἰ τά γʼ αὔθʼ ἕξει κράτη. ἐγὼ μὲν οὖν οὔτʼ αὐτὸς ἱμείρων ἔφυν τύραννος εἶναι μᾶλλον ἢ τύραννα δρᾶν, οὔτʼ ἄλλος ὅστις σωφρονεῖν ἐπίσταται. νῦν μὲν γὰρ ἐκ σοῦ πάντʼ ἄνευ φόβου φέρω, εἰ δʼ αὐτὸς ἦρχον, πολλὰ κἂν ἄκων ἔδρων. πῶς δῆτʼ ἐμοὶ τυραννὶς ἡδίων ἔχειν ἀρχῆς ἀλύπου καὶ δυναστείας ἔφυ; οὔπω τοσοῦτον ἠπατημένος κυρῶ ὥστʼ ἄλλα χρῄζειν ἢ τὰ σὺν κέρδει καλά. νῦν πᾶσι χαίρω, νῦν με πᾶς ἀσπάζεται, νῦν οἱ σέθεν χρῄζοντες ἐκκαλοῦσί με· τὸ γὰρ τυχεῖν αὐτοῖσι πᾶν ἐνταῦθʼ ἔνι. πῶς δῆτʼ ἐγὼ κεῖνʼ  ἂν λάβοιμʼ ἀφεὶς τάδε; οὐκ ἂν γένοιτο νοῦς κακὸς καλῶς φρονῶν. ἀλλʼ οὔτʼ ἐραστὴς τῆσδε τῆς γνώμης ἔφυν οὔτʼ ἂν μετʼ ἄλλου δρῶντος ἂν τλαίην ποτέ. καὶ τῶνδʼ ἔλεγχον τοῦτο μὲν Πυθώδʼ ἰὼν πεύθου τὰ χρησθέντʼ εἰ σαφῶς ἤγγειλά σοι· τοῦτʼ ἄλλʼ, ἐάν με τῷ τερασκόπῳ λάβῃς κοινῇ τι βουλεύσαντα, μή μʼ ἁπλῇ κτάνῃς ψήφῳ, διπλῇ δέ, τῇ τʼ ἐμῇ καὶ σῇ, λαβών· γνώμῃ δʼ ἀδήλῳ μή με χωρὶς αἰτιῶ. οὐ γὰρ δίκαιον οὔτε τοὺς κακοὺς μάτην χρηστοὺς νομίζειν οὔτε τοὺς χρηστοὺς κακούς. φίλον γὰρ ἐσθλὸν ἐκβαλεῖν ἴσον λέγω καὶ τὸν παρʼ αὑτῷ βίοτον, ὃν πλεῖστον, φιλεῖ. ἀλλʼ ἐν χρόνῳ γνώσει τάδʼ ἀσφαλῶς, ἐπεὶ χρόνος δίκαιον ἄνδρα δείκνυσιν μόνος· κακὸν δὲ κἂν ἐν ἡμέρᾳ γνοίης μιᾷ. τί δῆτα χρῄζεις; ἦ με γῆς ἔξω βαλεῖν; ὡς οὐχ ὑπείξων οὐδὲ πιστεύσων λέγεις; οὐ γὰρ φρονοῦντά  σʼ εὖ βλέπω. ἀλλʼ ἐξ ἴσου δεῖ κἀμόν. εἰ δὲ ξυνίης μηδέν; οὔτοι κακῶς γʼ ἄρχοντος. κἀμοὶ πόλεως μέτεστιν, οὐχί σοι μόνῳ. ὅμαιμε, δεινά μʼ Οἰδίπους ὁ σὸς πόσις δρᾶσαι δικαιοῖ δυοῖν ἀποκρίνας κακοῖν ἢ γῆς ἀπῶσαι πατρίδος ἢ κτεῖναι λαβών. μή νυν ὀναίμην, ἀλλʼ ἀραῖος, εἴ σέ τι δέδρακʼ, ὀλοίμην, ὧν ἐπαιτιᾷ με δρᾶν. στυγνὸς μὲν εἴκων δῆλος εἶ, βαρὺς δʼ, ὅταν θυμοῦ περάσῃς·  αἱ δὲ τοιαῦται φύσεις αὑταῖς δικαίως εἰσὶν ἄλγισται φέρειν. πορεύσομαι, σοῦ μὲν τυχὼν ἀγνῶτος, ἐν δὲ τοῖσδʼ ἴσος. οὐχ ὡς γελαστής, Οἰδίπους, ἐλήλυθα, οὐδʼ ὡς ὀνειδιῶν τι τῶν πάρος κακῶν. ἀλλʼ εἰ τὰ θνητῶν μὴ καταισχύνεσθʼ ἔτι γένεθλα, τὴν γοῦν πάντα βόσκουσαν φλόγα αἰδεῖσθʼ ἄνακτος Ἡλίου, τοιόνδʼ ἄγος ἀκάλυπτον οὕτω δεικνύναι, τὸ μήτε γῆ μήτʼ ὄμβρος ἱερὸς μήτε φῶς προσδέξεται. ἀλλʼ ὡς τάχιστʼ ἐς οἶκον ἐσκομίζετε· τοῖς ἐν γένει γὰρ τἀγγενῆ μάλισθʼ ὁρᾶν μόνοις τʼ ἀκούειν εὐσεβῶς ἔχει κακά. καὶ τοῦ με χρείας ὧδε λιπαρεῖς τυχεῖν; ἔδρασʼ ἂν εὖ τοῦτʼ ἴσθʼ ἄν, εἰ μὴ τοῦ θεοῦ πρώτιστʼ ἔχρῃζον ἐκμαθεῖν τί πρακτέαν. οὕτως ἐλέχθη ταῦθʼ·  ὅμως δʼ ἵνʼ ἕσταμεν χρείας, ἄμεινον ἐκμαθεῖν τι δραστέον. καὶ γὰρ σὺ νῦν τἂν τῷ θεῷ πίστιν φέροις. λέγεις·  ἐγὼ γὰρ εἰμʼ ὁ πορσύνας τάδε, γνοὺς τὴν παροῦσαν τέρψιν, ἥ σʼ εἶχεν πάλαι. ἅλις ἵνʼ ἐξήκεις δακρύων·  ἀλλʼ ἴθι στέγης ἔσω. πάντα γὰρ καιρῷ καλά. λέξεις, καὶ τότʼ εἴσομαι κλύων. τοῦ θεοῦ μʼ αἰτεῖς δόσιν. τοιγαροῦν τεύξει τάχα. ἃ μὴ φρονῶ γὰρ οὐ φιλῶ λέγειν μάτην. στεῖχέ νυν, τέκνων δʼ ἀφοῦ. πάντα μὴ βούλου κρατεῖν· καὶ γὰρ ἁκράτησας οὔ σοι τῷ βίῳ ξυνέσπετο.