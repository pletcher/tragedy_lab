Οὐκ ἔστιν οὐδὲν δεινὸν ὧδʼ εἰπεῖν ἔπος οὐδὲ πάθος οὐδὲ ξυμφορὰ θεήλατος, ἧς οὐκ ἂν ἄραιτʼ ἄχθος ἀνθρώπου φύσις. ὁ γὰρ μακάριος — κοὐκ ὀνειδίζω τύχας — Διὸς πεφυκώς, ὡς λέγουσι, Τάνταλος κορυφῆς ὑπερτέλλοντα δειμαίνων πέτρον ἀέρι ποτᾶται· καὶ τίνει ταύτην δίκην, ὡς μὲν λέγουσιν, ὅτι θεοῖς ἄνθρωπος ὢν κοινῆς τραπέζης ἀξίωμʼ ἔχων ἴσον, ἀκόλαστον ἔσχε γλῶσσαν, αἰσχίστην νόσον. οὗτος φυτεύει Πέλοπα, τοῦ δʼ Ἀτρεὺς ἔφυ, ᾧ στέμματα ξήνασʼ ἐπέκλωσεν θεὰ ἔριν, Θυέστῃ πόλεμον ὄντι συγγόνῳ θέσθαι. τί τἄρρητʼ ἀναμετρήσασθαί με δεῖ; ἔδαισε δʼ οὖν νιν τέκνʼ ἀποκτείνας Ἀτρεύς. Ἀτρέως δέ· τὰς γὰρ ἐν μέσῳ σιγῶ τύχας· ὁ κλεινός, εἰ δὴ κλεινός, Ἀγαμέμνων ἔφυ Μενέλεώς τε Κρήσσης μητρὸς Ἀερόπης ἄπο. γαμεῖ δʼ ὃ μὲν δὴ τὴν θεοῖς στυγουμένην Μενέλαος Ἑλένην, ὃ δὲ Κλυταιμήστρας λέχος ἐπίσημον εἰς Ἕλληνας Ἀγαμέμνων ἄναξ· ᾧ παρθένοι μὲν τρεῖς ἔφυμεν ἐκ μιᾶς, Χρυσόθεμις Ἰφιγένειά τʼ Ἠλέκτρα τʼ ἐγώ, ἄρσην δʼ Ὀρέστης, μητρὸς ἀνοσιωτάτης, ἣ πόσιν ἀπείρῳ περιβαλοῦσʼ ὑφάσματι ἔκτεινεν· ὧν δʼ ἕκατι, παρθένῳ λέγειν οὐ καλόν· ἐῶ τοῦτʼ ἀσαφὲς ἐν κοινῷ σκοπεῖν. Φοίβου δʼ ἀδικίαν μὲν τί δεῖ κατηγορεῖν; πείθει δʼ Ὀρέστην μητέρʼ ἥ σφʼ ἐγείνατο κτεῖναι, πρὸς οὐχ ἅπαντας εὔκλειαν φέρον. ὅμως δʼ ἀπέκτεινʼ οὐκ ἀπειθήσας θεῷ· κἀγὼ μετέσχον, οἷα δὴ γυνή, φόνου. Πυλάδης θʼ, ὃς ἡμῖν συγκατείργασται τάδε. ἐντεῦθεν ἀγρίᾳ συντακεὶς νόσῳ νοσεῖ τλήμων Ὀρέστης ὅδε πεσὼν ἐν δεμνίοις κεῖται, τὸ μητρὸς δʼ αἷμά νιν τροχηλατεῖ μανίαισιν· ὀνομάζειν γὰρ αἰδοῦμαι θεὰς εὐμενίδας, αἳ τόνδʼ ἐξαμιλλῶνται φόβῳ. ἕκτον δὲ δὴ τόδʼ ἦμαρ ἐξ ὅτου σφαγαῖς θανοῦσα μήτηρ πυρὶ καθήγνισται δέμας, ὧν οὔτε σῖτα διὰ δέρης ἐδέξατο, οὐ λούτρʼ ἔδωκε χρωτί· χλανιδίων δʼ ἔσω κρυφθείς, ὅταν μὲν σῶμα κουφισθῇ νόσου, ἔμφρων δακρύει, ποτὲ δὲ δεμνίων ἄπο πηδᾷ δρομαῖος, πῶλος ὣς ὑπὸ ζυγοῦ. ἔδοξε δʼ Ἄργει τῷδε μήθʼ ἡμᾶς στέγαις, μὴ πυρὶ δέχεσθαι, μήτε προσφωνεῖν τινα μητροκτονοῦντας· κυρία δʼ ἥδʼ ἡμέρα, ἐν ᾗ διοίσει ψῆφον Ἀργείων πόλις, εἰ χρὴ θανεῖν νὼ λευσίμῳ πετρώματι. ἢ φάσγανον θήξαντʼ ἐπʼ αὐχένος βαλεῖν. ἐλπίδα δὲ δή τινʼ ἔχομεν ὥστε μὴ θανεῖν· ἥκει γὰρ ἐς γῆν Μενέλεως Τροίας ἄπο, λιμένα δὲ Ναυπλίειον ἐκπληρῶν πλάτῃ ἀκταῖσιν ὁρμεῖ, δαρὸν ἐκ Τροίας χρόνον ἄλαισι πλαγχθείς· τὴν δὲ δὴ πολύστονον Ἑλένην, φυλάξας νύκτα, μή τις εἰσιδὼν μεθʼ ἡμέραν στείχουσαν, ὧν ὑπʼ Ἰλίῳ παῖδες τεθνᾶσιν, ἐς πέτρων ἔλθῃ βολάς, προύπεμψεν ἐς δῶμʼ ἡμέτερον· ἔστιν δʼ ἔσω κλαίουσʼ ἀδελφὴν συμφοράν τε δωμάτων. ἔχει δὲ δή τινʼ ἀλγέων παραψυχήν· ἣν γὰρ κατʼ οἴκους ἔλιφʼ, ὅτʼ ἐς Τροίαν ἔπλει, παρθένον ἐμῇ τε μητρὶ παρέδωκεν τρέφειν Μενέλαος ἀγαγὼν Ἑρμιόνην Σπάρτης ἄπο, ταύτῃ γέγηθε κἀπιλήθεται κακῶν. βλέπω δὲ πᾶσαν εἰς ὁδόν, πότʼ ὄψομαι Μενέλαον ἥκονθʼ· ὡς τά γʼ ἄλλʼ ἐπʼ ἀσθενοῦς ῥώμης ὀχούμεθʼ, ἤν τι μὴ κείνου πάρα σωθῶμεν. ἄπορον χρῆμα δυστυχῶν δόμος. Ἑλένη, τί σοι λέγοιμʼ ἂν ἅ γε παροῦσʼ ὁρᾷς; ἐν συμφοραῖσι τὸν Ἀγαμέμνονος δόμον ἐγὼ μὲν ἄυπνος πάρεδρος ἀθλίῳ νεκρῷ — νεκρὸς γὰρ οὗτος οὕνεκα σμικρᾶς πνοῆς — θάσσω· τὰ τούτου δʼ οὐκ ὀνειδίζω κακά. σὺ δʼ εἶ μακαρία μακάριός θʼ ὁ σὸς πόσις. ἥκετον ἐφʼ ἡμᾶς ἀθλίως πεπραγότας ἐξ οὗπερ αἷμα γενέθλιον κατήνυσεν. οὕτως ἔχει τάδʼ, ὥστʼ ἀπείρηκεν κακοῖς. ὡς ἄσχολός γε συγγόνου προσεδρίᾳ. μητρὸς κελεύεις τῆς ἐμῆς; τίνος χάριν; σοὶ δʼ οὐχὶ θεμιτὸν πρὸς φίλων στείχειν τάφον; ὀψέ γε φρονεῖς εὖ, τότε λιποῦσʼ αἰσχρῶς δόμους. αἰδὼς δὲ δὴ τίς σʼ ἐς Μυκηναίους ἔχει; δεινὸν γάρ· Ἄργει τʼ ἀναβοᾷ διὰ στόμα. οὐκ ἂν δυναίμην μητρὸς ἐσβλέψαι τάφον. τί δʼ οὐχὶ θυγατρὸς Ἑρμιόνης πέμπεις δέμας; καὶ μὴν τίνοι γʼ ἂν τῇ τεθνηκυίᾳ τροφάς. ὦ φύσις, ἐν ἀνθρώποισιν ὡς μέγʼ εἶ κακόν, σωτήριόν τε τοῖς καλῶς κεκτημένοις. εἴδετε παρʼ ἄκρας ὡς ἀπέθρισεν τρίχας, σῴζουσα κάλλος; ἔστι δʼ ἡ πάλαι γυνή. θεοί σε μισήσειαν, ὥς μʼ ἀπώλεσας καὶ τόνδε πᾶσάν θʼ Ἑλλάδα. ὦ τάλαινʼ ἐγώ· αἵδʼ αὖ πάρεισι τοῖς ἐμοῖς θρηνήμασι φίλαι ξυνῳδοί· τάχα μεταστήσουσʼ ὕπνου τόνδʼ ἡσυχάζοντʼ, ὄμμα δʼ ἐκτήξουσʼ ἐμὸν δακρύοις, ἀδελφὸν ὅταν ὁρῶ μεμηνότα. ὦ φίλταται γυναῖκες, ἡσύχῳ ποδὶ χωρεῖτε, μὴ ψοφεῖτε, μηδʼ ἔστω κτύπος. φιλία γὰρ ἡ σὴ πρευμενὴς μέν, ἀλλʼ ἐμοὶ τόνδʼ ἐξεγεῖραι συμφορὰ γενήσεται. ἀποπρὸ βᾶτʼ ἐκεῖσʼ, ἀποπρό μοι κοίτας. ἆ ἆ σύριγγος ὅπως πνοὰ λεπτοῦ δόνακος, ὦ φίλα, φώνει μοι. ναί, οὕτως· κάταγε κάταγε, πρόσιθʼ ἀτρέμας, ἀτρέμας ἴθι· λόγον ἀπόδος ἐφʼ ὅ τι χρέος ἐμόλετέ ποτε. χρόνια γὰρ πεσὼν ὅδʼ εὐνάζεται. ἔτι μὲν ἐμπνέει, βραχὺ δʼ ἀναστένει. ὀλεῖς, εἰ βλέφαρα κινήσεις ὕπνου γλυκυτάταν φερομένῳ χάριν. φεῦ μόχθων. ἄδικος ἄδικα τότʼ ἄρʼ ἔλακεν ἔλακεν, ἀπό- φονον ὅτʼ ἐπὶ τρίποδι Θέμιδος ἄρʼ ἐδίκασε φόνον ὁ Λοξίας ἐμᾶς ματέρος. σὺ γάρ νιν, ὦ τάλαινα, θωΰξασʼ ἔβαλες ἐξ ὕπνου. οὐκ ἀφʼ ἡμῶν, οὐκ ἀπʼ οἴκων πάλιν ἀνὰ πόδα σὸν εἱλίξεις μεθεμένα κτύπου; λέγεις εὖ. πότνια, πότνια νύξ, ὑπνοδότειρα τῶν πολυπόνων βροτῶν, ἐρεβόθεν ἴθι, μόλε μόλε κατάπτερος τὸν Ἀγαμεμνόνιον ἐπὶ δόμον. ὑπὸ γὰρ ἀλγέων ὑπό τε συμφορᾶς διοιχόμεθʼ, οἰχόμεθα. κτύπον ἠγάγετʼ· οὐχὶ σῖγα σῖγα φυλασσομένα στόματος ἄνα κέλαδον ἀπὸ λέχεος ἥ- συχον ὕπνου χάριν παρέξεις, φίλα; θανεῖν θανεῖν, τί δʼ ἄλλο; οὐδὲ γὰρ πόθον ἔχει βορᾶς. ἐξέθυσʼ ὁ Φοῖβος ἡμᾶς μέλεον ἀπόφονον αἷμα δοὺς πατροφόνου ματρός. καλῶς δʼ οὔ. ἔκανες ἔθανες, ὦ τεκομένα με μᾶτερ, ἀπὸ δʼ ὤλεσας πατέρα τέκνα τε τάδε σέθεν ἀφʼ αἵματος· ὀλόμεθʼ ἰσονέκυες, ὀλόμεθα. σύ τε γὰρ ἐν νεκροῖς, τό τʼ ἐμὸν οἴχεται βίου τὸ πλέον μέρος ἐν στοναχαῖσί τε καὶ γόοισι δάκρυσί τʼ ἐννυχίοις, ἄγαμος ἐπὶ δʼ ἄτεκνος ἅτε βίοτον ἁ μέλεος ἐς τὸν αἰὲν ἕλκω χρόνον. ὦ φίλταθʼ, ὥς μʼ ηὔφρανας εἰς ὕπνον πεσών. βούλῃ θίγω σου κἀνακουφίσω δέμας; ἰδού· τὸ δούλευμʼ ἡδύ, κοὐκ ἀναίνομαι ἀδέλφʼ ἀδελφῇ χειρὶ θεραπεύειν μέλη. ὦ βοστρύχων πινῶδες ἄθλιον κάρα, ὡς ἠγρίωσαι διὰ μακρᾶς ἀλουσίας. ἰδού. φίλον τοι τῷ νοσοῦντι δέμνιον, ἀνιαρὸν ὂν τὸ κτῆμʼ, ἀναγκαῖον δʼ ὅμως. ἦ κἀπὶ γαίας ἁρμόσαι πόδας θέλεις, χρόνιον ἴχνος θείς; μεταβολὴ πάντων γλυκύ. ἄκουε δὴ νῦν, ὦ κασίγνητον κάρα, ἕως ἐῶσιν εὖ φρονεῖν Ἐρινύες. Μενέλαος ἥκει, σοῦ κασίγνητος πατρός, ἐν Ναυπλίᾳ δὲ σέλμαθʼ ὥρμισται νεῶν. ἥκει — τὸ πιστὸν τόδε λόγων ἐμῶν δέχου — Ἑλένην ἀγόμενος Τρωικῶν ἐκ τειχέων. ἐπίσημον ἔτεκε Τυνδάρεως ἐς τὸν ψόγον γένος θυγατέρων δυσκλεές τʼ ἀνʼ Ἑλλάδα. οἴμοι, κασίγνητʼ, ὄμμα σὸν ταράσσεται, ταχὺς δὲ μετέθου λύσσαν, ἄρτι σωφρονῶν. μένʼ, ὦ ταλαίπωρʼ, ἀτρέμα σοῖς ἐν δεμνίοις· ὁρᾷς γὰρ οὐδὲν ὧν δοκεῖς σάφʼ εἰδέναι. οὔτοι μεθήσω· χεῖρα δʼ ἐμπλέξασʼ ἐμὴν σχήσω σε πηδᾶν δυστυχῆ πηδήματα. οἲ ʼγὼ τάλαινα, τίνʼ ἐπικουρίαν λάβω, ἐπεὶ τὸ θεῖον δυσμενὲς κεκτήμεθα; οὐκ ἔστι· σὺν σοὶ καὶ θανεῖν αἱρήσομαι καὶ ζῆν· ἔχει γὰρ ταὐτόν· ἢν σὺ κατθάνῃς, γυνὴ τί δράσω; πῶς μόνη σωθήσομαι, ἀνάδελφος ἀπάτωρ ἄφιλος; εἰ δὲ σοὶ δοκεῖ, δρᾶν χρὴ τάδʼ. ἀλλὰ κλῖνον εἰς εὐνὴν δέμας, καὶ μὴ τὸ ταρβοῦν κἀκφοβοῦν σʼ ἐκ δεμνίων ἄγαν ἀποδέχου, μένε δʼ ἐπὶ στρωτοῦ λέχους. κἂν μὴ νοσῇς γάρ, ἀλλὰ δοξάζῃς νοσεῖν, κάματος βροτοῖσιν ἀπορία τε γίγνεται. γυναῖκες, ἦ που τῶνδʼ ἀφώρμηται δόμων τλήμων Ὀρέστης θεομανεῖ λύσσῃ δαμείς; οἴμοι· τί χρῆμʼ ἔδρασε; τίς δʼ ἔπεισέ νιν; αἰαῖ, διοιχόμεσθα· δῆλος εἶ λόγῳ. κακῶν γὰρ ἥκεις, ὡς ἔοικεν, ἄγγελος. οἴμοι· προσῆλθεν ἐλπίς, ἣν φοβουμένη πάλαι τὸ μέλλον ἐξετηκόμην γόοις. ἀτὰρ τίς ἁγών, τίνες ἐν Ἀργείοις λόγοι καθεῖλον ἡμᾶς κἀπεκύρωσαν θανεῖν; λέγʼ, ὦ γεραιέ· πότερα λευσίμῳ χερὶ ἢ διὰ σιδήρου πνεῦμʼ ἀπορρῆξαί με δεῖ, κοινὰς ἀδελφῷ συμφορὰς κεκτημένην; κατάρχομαι στεναγμόν, ὦ Πελασγία, τιθεῖσα λευκὸν ὄνυχα διὰ παρηίδων, αἱματηρὸν ἄταν, κτύπον τε κρατός, ὃν ἔλαχʼ ἁ κατὰ χθονὸς νερτέρων Περσέφασσα καλλίπαις θεά. ἰαχείτω δὲ γᾶ Κυκλωπία, σίδαρον ἐπὶ κάρα τιθεῖσα κούριμον, πήματʼ οἴκων. ἔλεος ἔλεος ὅδʼ ἔρχεται τῶν θανουμένων ὕπερ, στρατηλατᾶν Ἑλλάδος ποτʼ ὄντων. βέβακε γὰρ βέβακεν, οἴχεται τέκνων πρόπασα γέννα Πέλοπος ὅ τʼ ἐπὶ μακαρίοις ζῆλος ὤν ποτʼ οἴκοις· φθόνος νιν εἷλε θεόθεν, ἅ τε δυσμενὴς φοινία ψῆφος ἐν πολίταις. ἰὼ ἰώ, πανδάκρυτʼ ἐφαμέρων ἔθνη πολύπονα, λεύσσεθʼ, ὡς παρʼ ἐλπίδας μοῖρα βαίνει. ἕτερα δʼ ἕτερος ἀμείβεται πήματʼ ἐν χρόνῳ μακρῷ· βροτῶν δʼ ὁ πᾶς ἀστάθμητος αἰών. μόλοιμι τὰν οὐρανοῦ μέσον χθονός τε τεταμέναν αἰωρήμασι πέτραν, ἁλύσεσιν χρυσέαισι φερομέναν δίναισι, βῶλον ἐξ Ὀλύμπου, ἵνʼ ἐν θρήνοισιν ἀναβοάσω γέροντι πατρὶ Ταντάλῳ ὃς ἔτεκεν ἔτεκε γενέτορας ἐμέθεν δόμων, οἳ κατεῖδον ἄτας, ποτανὸν μὲν δίωγμα πώλων τεθριπποβάμονι στόλῳ Πέλοψ ὅτε πελάγεσι διεδίφρευσε, Μυρτίλου φόνον δικὼν ἐς οἶδμα πόντου, λευκοκύμοσιν πρὸς Γεραιστίαις ποντίων σάλων ᾐόσιν ἁρματεύσας. ὅθεν δόμοισι τοῖς ἐμοῖς ἦλθʼ ἀρὰ πολύστονος, λόχευμα ποιμνίοισι Μαιάδος τόκου, τὸ χρυσόμαλλον ἀρνὸς ὁπότʼ ἐγένετο τέρας ὀλοὸν ὀλοὸν Ἀτρέος ἱπποβώτα· ὅθεν Ἔρις τό τε πτερωτὸν ἁλίου μετέβαλεν ἅρμα, τὰν πρὸς ἑσπέραν κέλευθον οὐρανοῦ προσαρμόσα- σα μονόπωλον ἐς Ἀῶ, ἑπταπόρου τε δράμημα Πελειάδος εἰς ὁδὸν ἄλλαν Ζεὺς μεταβάλλει, τῶνδέ τʼ ἀμείβει   θανάτους θανά- των τά τʼ ἐπώνυμα δεῖπνα Θυέστου λέκτρα τε Κρήσσας Ἀερόπας δολί- ας δολίοισι γάμοις· τὰ πανύστατα δʼ εἰς ἐμὲ καὶ γενέταν ἐμὸν ἤλυθε δόμων πολυπόνοις ἀνάγκαις. οἲ ἐγώ· πρὸ τύμβου γάρ σʼ ὁρῶσʼ ἀναστένω, ἀδελφέ, καὶ πάροιθε νερτέρου πυρᾶς. οἲ ἐγὼ μάλʼ αὖθις· ὥς σʼ ἰδοῦσʼ ἐν ὄμμασιν πανυστάτην πρόσοψιν ἐξέστην φρενῶν. καὶ πῶς σιωπῶ; φέγγος εἰσορᾶν θεοῦ τόδʼ οὐκέθʼ ἡμῖν τοῖς ταλαιπώροις μέτα. ὦ μέλεος ἥβης σῆς, Ὀρέστα, καὶ πότμου θανάτου τʼ ἀώρου. ζῆν ἐχρῆν σʼ, ὅτʼ οὐκέτʼ εἶ. θανούμεθʼ· οὐχ οἷόν τε μὴ στένειν κακά. πᾶσιν γὰρ οἰκτρὸν ἡ φίλη ψυχὴ βροτοῖς. σύ νύν μʼ, ἀδελφέ, μή τις Ἀργείων κτάνῃ ὕβρισμα θέμενος τὸν Ἀγαμέμνονος γόνον. ἔσται τάδʼ· οὐδὲν σοῦ ξίφους λελείψομαι. ἀλλʼ ἀμφιθεῖναι σῇ δέρῃ θέλω χέρας. ὦ φίλτατʼ, ὦ ποθεινὸν ἥδιστόν τʼ ἔχων τῆς σῆς ἀδελφῆς ὄνομα καὶ ψυχὴν μίαν. φεῦ· πῶς ἂν ξίφος νὼ ταὐτόν, εἰ θέμις, κτάνοι καὶ μνῆμα δέξαιθʼ ἕν, κέδρου τεχνάσματα; οὐδʼ εἶφʼ ὑπὲρ σοῦ, μὴ θανεῖν σπουδὴν ἔχων, Μενέλαος ὁ κακός, ὁ προδότης τοὐμοῦ πατρός; ἐγώ, κασίγνητʼ, αὐτὸ τοῦτʼ ἔχειν δοκῶ, σωτηρίαν σοὶ τῷδέ τʼ ἐκ τρίτων τʼ ἐμοί. ἄκουε δή νυν· καὶ σὺ δεῦρο νοῦν ἔχε. Ἑλένης κάτοισθα θυγατέρʼ; εἰδότʼ ἠρόμην. αὕτη βέβηκε πρὸς Κλυταιμήστρας τάφον. χοὰς κατασπείσουσʼ ὑπὲρ μητρὸς τάφῳ. ξυλλάβεθʼ ὅμηρον τήνδʼ, ὅταν στείχῃ πάλιν. Ἑλένης θανούσης, ἤν τι Μενέλεώς σε δρᾷ ἢ τόνδε κἀμέ — πᾶν γὰρ ἓν φίλον τόδε — λέγʼ ὡς φονεύσεις Ἑρμιόνην· ξίφος δὲ χρὴ δέρῃ πρὸς αὐτῇ παρθένου σπάσαντʼ ἔχειν. κἂν μέν σε σῴζῃ μὴ θανεῖν χρῄζων κόρην Ἑλένης Μενέλεως πτῶμʼ ἰδὼν ἐν αἵματι, μέθες πεπᾶσθαι πατρὶ παρθένου δέμας· ἢν δʼ ὀξυθύμου μὴ κρατῶν φρονήματος κτείνῃ σε, καὶ σὺ σφάζε παρθένου δέρην. καί νιν δοκῶ, τὸ πρῶτον ἢν πολὺς παρῇ, χρόνῳ μαλάξειν σπλάγχνον· οὔτε γὰρ θρασὺς οὔτʼ ἄλκιμος πέφυκε. τήνδʼ ἡμῖν ἔχω σωτηρίας ἔπαλξιν. εἴρηται λόγος. καὶ δὴ πέλας νιν δωμάτων εἶναι δοκῶ· τοῦ γὰρ χρόνου τὸ μῆκος αὐτὸ συντρέχει. ὦ πάτερ, ἱκοῦ δῆτʼ, εἰ κλύεις ἔσω χθονὸς τέκνων καλούντων, οἳ σέθεν θνῄσκουσʼ ὕπερ. ἡψάμην δʼ ἐγὼ ξίφους — οὐδʼ ἐγὼ προύδωκά σε. ἐγὼ δʼ οἴκτοισί γε. Μυκηνίδες ὦ φίλαι, τὰ πρῶτα κατὰ Πελασγὸν ἕδος Ἀργείων. στῆθʼ αἳ μὲν ὑμῶν τόνδʼ ἁμαξήρη τρίβον, αἳ δʼ ἐνθάδʼ ἄλλον οἶμον ἐς φρουρὰν δόμων. φόβος ἔχει με μή τις ἐπὶ δώμασι σταθεὶς ἐπὶ φοίνιον αἷμα πήματα πήμασιν ἐξεύρῃ. δόχμιά νυν κόρας διάφερʼ ὀμμάτων. ἑλίσσετέ νυν βλέφαρα, κόραισι δίδοτε πάντα διὰ βοστρύχων. ἀπωλόμεσθʼ ἄρʼ, ὦ φίλαι· κεκρυμμένους θῆρας ξιφήρεις αὐτίκʼ ἐχθροῖσιν φανεῖ. τί δέ; τὸ σὸν βέβαιον ἔτι μοι μένει; δὸς ἀγγελίαν ἀγαθάν τινʼ, εἰ τάδʼ ἔρημα τὰ πρόσθʼ αὐλᾶς. φέρε νυν ἐν πύλαισιν ἀκοὰν βάλω. οὐκ εἰσακούουσʼ· ὦ τάλαινʼ ἐγὼ κακῶν. ἆρʼ ἐς τὸ κάλλος ἐκκεκώφηται ξίφη; τάχα τις Ἀργείων ἔνοπλος ὁρμήσας ποδὶ βοηδρόμῳ μέλαθρα προσμείξει. σκέψασθέ νυν ἄμεινον· οὐχ ἕδρας ἀγών· ἀλλʼ αἳ μὲν ἐνθάδʼ, αἳ δʼ ἐκεῖσʼ ἑλίσσετε. ὦ Διός, ὦ Διὸς ἀέναον κράτος, ἔλθʼ ἐπίκουρος ἐμοῖς φίλοισι πάντως. φονεύετε, καίνετε, ὄλλυτε, δίπτυχα δίστομα φάσγανα ἐκ χερὸς ἱέμενοι τὰν λιποπάτορα λιπόγαμον, ἃ πλείστους ἔκανεν Ἑλλάνων δορὶ παρὰ ποταμὸν ὀλομένους, ὅθι δάκρυα δάκρυσιν ἔπεσεν σιδαρέοισι βέλεσιν ἀμ- φὶ τὰς Σκαμάνδρου δίνας. ὦ φίλταται γυναῖκες, ἐς μέσον φόνον ἥδʼ Ἑρμιόνη πάρεστι· παύσωμεν βοήν. στείχει γὰρ ἐσπεσοῦσα δικτύων βρόχους. καλὸν τὸ θήραμʼ, ἢν ἁλῷ, γενήσεται. πάλιν κατάστηθʼ ἡσύχῳ μὲν ὄμματι, χρόᾳ δʼ ἀδήλῳ τῶν δεδραμένων πέρι· κἀγὼ σκυθρωποὺς ὀμμάτων ἕξω κόρας, ὡς δῆθεν οὐκ εἰδυῖα τἀξειργασμένα. ὦ παρθένʼ, ἥκεις τὸν Κλυταιμήστρας τάφον στέψασα καὶ σπείσασα νερτέροις χοάς; τί δʼ; ἄξιʼ ἡμῖν τυγχάνει στεναγμάτων. θανεῖν Ὀρέστην κἄμʼ ἔδοξε τῇδε γῇ. ἄραρʼ· ἀνάγκης δʼ ἐς ζυγὸν καθέσταμεν. ἱκέτης γὰρ Ἑλένης γόνασι προσπεσὼν βοᾷ — τλήμων Ὀρέστης· μὴ θανεῖν, ἐμοῦ θʼ ὕπερ. περὶ τοῦ γὰρ ἄλλου μᾶλλον ἂν φθέγξαιτό τις; ἀλλʼ ἐλθὲ καὶ μετάσχες ἱκεσίας φίλοις, σῇ μητρὶ προσπεσοῦσα τῇ μέγʼ ὀλβίᾳ, Μενέλαον ἡμᾶς μὴ θανόντας εἰσιδεῖν. ἀλλʼ, ὦ τραφεῖσα μητρὸς ἐν χεροῖν ἐμῆς, οἴκτιρον ἡμᾶς κἀπικούφισον κακῶν. ἴθʼ εἰς ἀγῶνα δεῦρʼ, ἐγὼ δʼ ἡγήσομαι· σωτηρίας γὰρ τέρμʼ ἔχεις ἡμῖν μόνη. ὦ κατὰ στέγας φίλοι ξιφήρεις, οὐχὶ συλλήψεσθʼ ἄγραν; ἔχεσθʼ ἔχεσθε· φάσγανον δὲ πρὸς δέρῃ βάλλοντες ἡσυχάζεθʼ, ὡς εἰδῇ τόδε Μενέλαος, οὕνεκʼ ἄνδρας, οὐ Φρύγας κακούς, εὑρὼν ἔπραξεν οἷα χρὴ πράσσειν κακούς.