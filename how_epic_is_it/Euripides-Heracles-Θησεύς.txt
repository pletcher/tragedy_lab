ἥκω σὺν ἄλλοις, οἳ παρʼ Ἀσωποῦ ῥοὰς μένουσιν, ἔνοπλοι γῆς Ἀθηναίων κόροι, σῷ παιδί, πρέσβυ, σύμμαχον φέρων δόρυ. κληδὼν γὰρ ἦλθεν εἰς Ἐρεχθειδῶν πόλιν ὡς σκῆπτρα χώρας τῆσδʼ ἀναρπάσας Λύκος ἐς πόλεμον ὑμῖν καὶ μάχην καθίσταται. τίνων δʼ ἀμοιβὰς ὧν ὑπῆρξεν Ἡρακλῆς σῴσας με νέρθεν, ἦλθον, εἴ τι δεῖ, γέρον, ἢ χειρὸς ὑμᾶς τῆς ἐμῆς ἢ συμμάχων. ἔα· τί νεκρῶν τῶνδε πληθύει πέδον; οὔ που λέλειμμαι καὶ νεωτέρων κακῶν ὕστερος ἀφῖγμαι; τίς τάδʼ ἔκτεινεν τέκνα; τίνος γεγῶσαν τήνδʼ ὁρῶ ξυνάορον; οὐ γὰρ δορός γε παῖδες ἵστανται πέλας, ἀλλʼ ἄλλο πού τι καινὸν εὑρίσκω κακόν. τί χρῆμά μʼ οἰκτροῖς ἐκάλεσας προοιμίοις; οἱ παῖδες οἵδε τίνες, ἐφʼ οἷς δακρυρροεῖς; εὔφημα φώνει. ὦ δεινὰ λέξας. τί φῄς; τί δράσας; Ἥρας ὅδʼ ἁγών· τίς δʼ ὅδʼ οὑν νεκροῖς, γέρον; φεῦ φεῦ· τίς ἀνδρῶν ὧδε δυσδαίμων ἔφυ; τί γὰρ πέπλοισιν ἄθλιον κρύπτει κάρα; ἀλλʼ, εἰ συναλγῶν γʼ ἦλθον, ἐκκάλυπτέ νιν. εἶἑν· σὲ τὸν θάσσοντα δυστήνους ἕδρας αὐδῶ, φίλοισιν ὄμμα δεικνύναι τὸ σόν. οὐδεὶς σκότος γὰρ ὧδʼ ἔχει μέλαν νέφος, ὅστις κακῶν σῶν συμφορὰν κρύψειεν ἄν. τί μοι προσείων χεῖρα σημαίνεις φόνον; ὡς μὴ μύσος με σῶν βάλῃ προσφθεγμάτων; οὐδὲν μέλει μοι σύν γε σοὶ πράσσειν κακῶς· καὶ γάρ ποτʼ εὐτύχησα. ἐκεῖσʼ ἀνοιστέον, ὅτʼ ἐξέσῳσάς μʼ ἐς φάος νεκρῶν πάρα. χάριν δὲ γηράσκουσαν ἐχθαίρω φίλων, καὶ τῶν καλῶν μὲν ὅστις ἀπολαύειν θέλει, συμπλεῖν δὲ τοῖς φίλοισι δυστυχοῦσιν οὔ. ἀνίστασʼ, ἐκκάλυψον ἄθλιον κάρα, βλέψον πρὸς ἡμᾶς. ὅστις εὐγενὴς βροτῶν, φέρει τά γʼ ἐκ θεῶν πτώματʼ οὐδʼ ἀναίνεται. ἤκουσα, καὶ βλέποντι σημαίνεις κακά. τί δʼ; οὐ μιαίνεις θνητὸς ὢν τὰ τῶν θεῶν. οὐδεὶς ἀλάστωρ τοῖς φίλοις ἐκ τῶν φίλων. ἐγὼ δὲ πάσχων εὖ τότʼ οἰκτίρω σε νῦν. κλαίω χάριν σὴν ἐφʼ ἑτέραισι συμφοραῖς. ἅπτῃ κάτωθεν οὐρανοῦ δυσπραξίᾳ. δοκεῖς ἀπειλῶν σῶν μέλειν τι δαίμοσιν; ἴσχε στόμʼ, ὡς μὴ μέγα λέγων μεῖζον πάθῃς. δράσεις δὲ δὴ τί; ποῖ φέρῃ θυμούμενος; εἴρηκας ἐπιτυχόντος ἀνθρώπου λόγους. ὁ πολλὰ δὴ τλὰς Ἡρακλῆς λέγει τάδε; εὐεργέτης βροτοῖσι καὶ μέγας φίλος; οὐκ ἄν σʼ ἀνάσχοιθʼ Ἑλλὰς ἀμαθίᾳ θανεῖν.  παραινέσαιμʼ ἂν μᾶλλον ἢ πάσχειν κακῶς. οὐδεὶς δὲ θνητῶν ταῖς τύχαις ἀκήρατος, οὐ θεῶν, ἀοιδῶν εἴπερ οὐ ψευδεῖς λόγοι. οὐ λέκτρʼ ἐν ἀλλήλοισιν, ὧν οὐδεὶς νόμος, συνῆψαν; οὐ δεσμοῖσι διὰ τυραννίδας πατέρας ἐκηλίδωσαν; ἀλλʼ οἰκοῦσʼ ὅμως Ὄλυμπον ἠνέσχοντό θʼ ἡμαρτηκότες. καίτοι τί φήσεις, εἰ σὺ μὲν θνητὸς γεγὼς φέρεις ὑπέρφευ τὰς τύχας, θεοὶ δὲ μή; Θήβας μὲν οὖν ἔκλειπε τοῦ νόμου χάριν, ἕπου δʼ ἅμʼ ἡμῖν πρὸς πόλισμα Παλλάδος. ἐκεῖ χέρας σὰς ἁγνίσας μιάσματος, δόμους τε δώσω χρημάτων τʼ ἐμῶν μέρος. ἃ δʼ ἐκ πολιτῶν δῶρʼ ἔχω σώσας κόρους δὶς ἑπτά, ταῦρον Κνώσιον κατακτανών, σοὶ ταῦτα δώσω. πανταχοῦ δέ μοι χθονὸς τεμένη δέδασται· ταῦτʼ ἐπωνομασμένα σέθεν τὸ λοιπὸν ἐκ βροτῶν κεκλήσεται ζῶντος· θανόντα δʼ, εὖτʼ ἂν εἰς Ἅιδου μόλῃς, θυσίαισι λαΐνοισί τʼ ἐξογκώμασι τίμιον ἀνάξει πᾶσʼ Ἀθηναίων πόλις. καλὸς γὰρ ἀστοῖς στέφανος Ἑλλήνων ὕπο ἄνδρʼ ἐσθλὸν ὠφελοῦντας εὐκλείας τυχεῖν. κἀγὼ χάριν σοι τῆς ἐμῆς σωτηρίας τήνδʼ ἀντιδώσω· νῦν γὰρ εἶ χρεῖος φίλων. θεοὶ δʼ ὅταν τιμῶσιν, οὐδὲν δεῖ φίλων· ἅλις γὰρ ὁ θεὸς ὠφελῶν, ὅταν θέλῃ. ἀνίστασʼ, ὦ δύστηνε· δακρύων δʼ ἅλις. καὶ τοὺς σθένοντας γὰρ καθαιροῦσιν τύχαι. παῦσαι· δίδου δὲ χεῖρʼ ὑπηρέτῃ φίλῳ. ἔκμασσε, φείδου μηδέν· οὐκ ἀναίνομαι. δίδου δέρῃ σὴν χεῖρʼ, ὁδηγήσω δʼ ἐγώ. ὡς δὴ τί; φίλτρον τοῦτʼ ἔχων ῥᾴων ἔσῃ; οὕτως πόνων σῶν οὐκέτι μνήμην ἔχεις; εἴ σʼ ὄψεταί τις θῆλυν ὄντʼ, οὐκ αἰνέσει. ἄγαν γʼ· ὁ κλεινὸς Ἡρακλῆς οὐκ εἶ νοσῶν. ὡς ἐς τὸ λῆμα παντὸς ἦν ἥσσων ἀνήρ. πρόβαινε.