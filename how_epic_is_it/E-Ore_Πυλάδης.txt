θᾶσσον ᾗ με χρῆν προβαίνων ἱκόμην διʼ ἄστεως, σύλλογον πόλεως ἀκούσας, τὸν δʼ ἰδὼν αὐτὸς σαφῶς, ἐπὶ σὲ σύγγονόν τε τὴν σήν, ὡς κτενοῦντας αὐτίκα. τί τάδε; πῶς ἔχεις; τί πράσσεις, φίλταθʼ ἡλίκων ἐμοὶ καὶ φίλων καὶ συγγενείας; πάντα γὰρ τάδʼ εἶ σύ μοι. συγκατασκάπτοις ἂν ἡμᾶς· κοινὰ γὰρ τὰ τῶν φίλων. εἰκότως, κακῆς γυναικὸς ἄνδρα γίγνεσθαι κακόν. ἦ γάρ ἐστιν ὡς ἀληθῶς τήνδʼ ἀφιγμένος χθόνα; καὶ δάμαρτα τὴν κακίστην ναυστολῶν ἐλήλυθεν; ποῦ ʼστιν ἣ πλείστους Ἀχαιῶν ὤλεσεν γυνὴ μία; σὺ δὲ τίνας λόγους ἔλεξας σοῦ κασιγνήτῳ πατρός; πρὸς θεῶν, τί πρὸς τάδʼ εἶπε; τόδε γὰρ εἰδέναι θέλω. σκῆψιν ἐς ποίαν προβαίνων; τοῦτο πάντʼ ἔχω μαθών. Τυνδάρεων λέγεις· ἴσως σοι θυγατέρος θυμούμενος; κοὐκ ἐτόλμησεν πόνων σῶν ἀντιλάζυσθαι παρών; ἐν κακοῖς ἄρʼ εἶ μεγίστοις· καί σʼ ἀναγκαῖον θανεῖν; ἣ κρινεῖ τί χρῆμα; λέξον· διὰ φόβου γὰρ ἔρχομαι. φεῦγέ νυν λιπὼν μέλαθρα σὺν κασιγνήτῃ σέθεν. εἶδον ἄστεως ἀγυιὰς τεύχεσιν πεφραγμένας. κἀμὲ νῦν ἐροῦ τί πάσχω· καὶ γὰρ αὐτὸς οἴχομαι. Στρόφιος ἤλασέν μʼ ἀπʼ οἴκων φυγάδα θυμωθεὶς πατήρ. ὅτι συνηράμην φόνον σοι μητρός, ἀνόσιον λέγων. οὐχὶ Μενέλεω τρόποισι χρώμεθʼ· οἰστέον τάδε. οὐ προσήκομεν κολάζειν τοῖσδε, Φωκέων δὲ γῇ. ἀλλʼ ὅταν χρηστοὺς λάβωσι, χρηστὰ βουλεύουσʼ ἀεί. τίνος ἀναγκαίου πέρι; ὡς ἔδρασας ἔνδικα; μὴ λάβωσί σʼ ἄσμενοι. δειλὸν τόδε. ἔχεις τινʼ, ἢν μένῃς, σωτηρίαν; μολόντι δʼ ἐλπίς ἐστι σωθῆναι κακῶν; οὐκοῦν τοῦτο κρεῖσσον ἢ μένειν. θανὼν γοῦν ὧδε κάλλιον θανῇ. μᾶλλον ἢ μένων. τῷ Δοκεῖν εὔχου μόνον. μέγα γὰρ ἡ εὐγένειά σου. πάντα ταῦτʼ ἐν ὄμμασιν. αἰνῶ τάδε. μὴ πρὸς θεῶν. οὐκοῦν οὗτος οἰωνὸς μέγας. τῷ χρόνῳ δὲ κερδανεῖς. τί τόδε καινὸν αὖ λέγεις; ἀλλὰ κηδεύσω σʼ ἐγώ. οὐκ ἔμοιγε σοῦ. τόδʼ οὖν ἴτω. ὄκνος γὰρ τοῖς φίλοις κακὸν μέγα. φίλα γʼ ἔχων κηδεύματα. ὡς τί δὴ τόδε; τό γε δίκαιον ὧδʼ ἔχει. πολεμία γὰρ ἦν. ἀλλʼ ἔπειγʼ, ὡς μή σε πρόσθε ψῆφος Ἀργείων ἕλῃ, περιβαλὼν πλευροῖς ἐμοῖσι πλευρὰ νωχελῆ νόσῳ· ὡς ἐγὼ διʼ ἄστεώς σε, σμικρὰ φροντίζων ὄχλου, οὐδὲν αἰσχυνθεὶς ὀχήσω. ποῦ γὰρ ὢν δείξω φίλος, εἴ σε μὴ ʼν δειναῖσιν ὄντα συμφοραῖς ἐπαρκέσω; ἐπίσχες. ἓν μὲν πρῶτά σοι μομφὴν ἔχω, εἰ ζῆν με χρῄζειν σοῦ θανόντος ἤλπισας. ἤρου; τί δὲ ζῆν σῆς ἑταιρίας ἄτερ; σὺν σοί γε κοινῇ· ταὐτὰ καὶ πάσχειν με δεῖ. ἦ πολὺ λέλειψαι τῶν ἐμῶν βουλευμάτων. μήθʼ αἷμά μου δέξαιτο κάρπιμον πέδον, μὴ λαμπρὸς αἰθήρ, εἴ σʼ ἐγὼ προδούς ποτε ἐλευθερώσας τοὐμὸν ἀπολίποιμι σέ. καὶ συγκατέκτανον γάρ, οὐκ ἀρνήσομαι, καὶ πάντʼ ἐβούλευσʼ ὧν σὺ νῦν τίνεις δίκας· καὶ ξυνθανεῖν οὖν δεῖ με σοὶ καὶ τῇδʼ ὁμοῦ. ἐμὴν γὰρ αὐτήν, ἧς γε λέχος ἐπῄνεσα, κρίνω δάμαρτα· τί γὰρ ἐρῶ κἀγώ ποτε γῆν Δελφίδʼ ἐλθὼν Φωκέων ἀκρόπτολιν, ὃς πρὶν μὲν ὑμᾶς δυστυχεῖν φίλος παρῆ, νῦν δʼ οὐκέτʼ εἰμὶ δυστυχοῦντί σοι φίλος; οὐκ ἔστιν. ἀλλὰ ταῦτα μὲν κἀμοὶ μέλει· ἐπεὶ δὲ κατθανούμεθʼ, ἐς κοινοὺς λόγους ἔλθωμεν, ὡς ἂν Μενέλεως συνδυστυχῇ. πιθοῦ νυν, ἄμμεινόν τε φασγάνου τομάς. σίγα νυν· ὡς γυναιξὶ πιστεύω βραχύ. Ἑλένην κτάνωμεν, Μενέλεῳ λύπην πικράν. σφάξαντες. ἐν δόμοις δὲ κρύπτεται σέθεν. ἀλλʼ οὐκέθʼ, Ἅιδην νυμφίον κεκτημένη. τίνας; Φρυγῶν γὰρ οὐδένʼ ἂν τρέσαιμʼ ἐγώ. τρυφὰς γὰρ ἥκει δεῦρʼ ἔχουσα Τρωικάς; οὐδὲν τὸ δοῦλον πρὸς τὸ μὴ δοῦλον γένος. ἀλλʼ οὐδʼ ἐγὼ μήν, σοί γε τιμωρούμενος. ἔσιμεν ἐς οἴκους δῆθεν ὡς θανούμενοι. γόους πρὸς αὐτὴν θησόμεσθʼ ἃ πάσχομεν. καὶ νῷν παρέσται ταῦθʼ ἅπερ κείνῃ τότε. κρύπτʼ ἐν πέπλοισι τοισίδʼ ἕξομεν ξίφη. ἐκκλῄσομεν σφᾶς ἄλλον ἄλλοσε στέγης. εἶτʼ αὐτὸ δηλοῖ τοὔργον οἷ τείνειν χρεών. ἔγνως· ἄκουσον δʼ ὡς καλῶς βουλεύομαι. εἰ μὲν γὰρ ἐς γυναῖκα σωφρονεστέραν ξίφος μεθεῖμεν, δυσκλεὴς ἂν ἦν φόνος· νῦν δʼ ὑπὲρ ἁπάσης Ἑλλάδος δώσει δίκην, ὧν πατέρας ἔκτεινʼ, ὧν δʼ ἀπώλεσεν τέκνα, νύμφας τʼ ἔθηκεν ὀρφανὰς ξυναόρων. ὀλολυγμὸς ἔσται, πῦρ τʼ ἀνάψουσιν θεοῖς, σοὶ πολλὰ κἀμοὶ κέδνʼ ἀρώμενοι τυχεῖν, κακῆς γυναικὸς οὕνεχʼ αἷμʼ ἐπράξαμεν. ὁ μητροφόντης δʼ οὐ καλῇ ταύτην κτανών, ἀλλʼ ἀπολιπὼν τοῦτʼ ἐπὶ τὸ βέλτιον πεσῇ, Ἑλένης λεγόμενος τῆς πολυκτόνου φονεύς. οὐ δεῖ ποτʼ, οὐ δεῖ, Μενέλεων μὲν εὐτυχεῖν, τὸν σὸν δὲ πατέρα καὶ σὲ κἀδελφὴν θανεῖν, μητέρα τε — ἐῶ τοῦτʼ· οὐ γὰρ εὐπρεπὲς λέγειν — δόμους δʼ ἔχειν σοὺς διʼ Ἀγαμέμνονος δόρυ λαβόντα νύμφην· μὴ γὰρ οὖν ζῴην ἔτι, ἢν μὴ ʼπʼ ἐκείνῃ φάσγανον σπασώμεθα. ἢν δʼ οὖν τὸν Ἑλένης μὴ κατάσχωμεν φόνον, πρήσαντες οἴκους τούσδε κατθανούμεθα. ἑνὸς γὰρ οὐ σφαλέντες ἕξομεν κλέος, καλῶς θανόντες ἢ καλῶς σεσῳσμένοι. εἰ γὰρ γένοιτο, Φωκέων δʼ ἔλθοι πόλιν καλοῖσιν ὑμεναίοισιν ἀξιουμένη. ὦ συγγένεια πατρὸς ἐμοῦ, κἀμὰς λιτάς, Ἀγάμεμνον, εἰσάκουσον· ἔκσῳσον τέκνα. ἐγὼ δʼ ἐπεβούλευσα κἀπέλυσʼ ὄκνου — οὔκουν ὀνείδη τάδε κλύων ῥύσῃ τέκνα; παύσασθε, καὶ πρὸς ἔργον ἐξορμώμεθα. εἴπερ γὰρ εἴσω γῆς ἀκοντίζουσʼ ἀραί, κλύει. σὺ δʼ, ὦ Ζεῦ πρόγονε καὶ Δίκης σέβας, δότʼ εὐτυχῆσαι τῷδʼ ἐμοί τε τῇδέ τε· τρισσοῖς φίλοις γὰρ εἷς ἀγών, δίκη μία, ἢ ζῆν ἅπασιν ἢ — θανεῖν ὀφείλεται.