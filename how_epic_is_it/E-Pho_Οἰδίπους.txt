τί μʼ, ὦ παρθένε, βακτρεύμασι τυφλοῦ ποδὸς ἐξάγαγες ἐς φῶς λεχήρη σκοτίων ἐκ θαλάμων οἰκ- τροτάτοισιν δακρύοισιν, πολιὸν αἰθέρος ἀφανὲς εἴδωλον ἢ νέκυν ἔνερθεν ἢ πτανὸν ὄνειρον; ὤμοι ἐμῶν παθέων· πάρα γὰρ στενάχειν τάδʼ, ἀυτεῖν. τρισσαὶ ψυχαί· ποίᾳ μοίρᾳ πῶς ἔλιπον φάος; ὦ τέκνον, αὔδα. αἰαῖ. τέκνα. τῶν μὲν ἐμῶν τεκέων φανερὸν κακόν· ἁ δὲ τάλαινʼ ἄλοχος τίνι μοι, τέκνον, ὤλετο μοίρᾳ; ὦ μοῖρʼ, ἀπʼ ἀρχῆς ὥς μʼ ἔφυσας ἄθλιον καὶ τλήμονʼ, εἴ τις ἄλλος ἀνθρώπων ἔφυ· ὃν καὶ πρὶν ἐς φῶς μητρὸς ἐκ γονῆς μολεῖν, ἄγονον Ἀπόλλων Λαΐῳ μʼ ἐθέσπισεν φονέα γενέσθαι πατρός· ὦ τάλας ἐγώ. ἐπεὶ δʼ ἐγενόμην, αὖθις ὁ σπείρας πατὴρ κτείνει με νομίσας πολέμιον πεφυκέναι· χρῆν γὰρ θανεῖν νιν ἐξ ἐμοῦ· πέμπει δέ με μαστὸν ποθοῦντα θηρσὶν ἄθλιον βοράν· οὗ σῳζόμεσθα — Ταρτάρου γὰρ ὤφελεν ἐλθεῖν Κιθαιρὼν εἰς ἄβυσσα χάσματα, ὅς μʼ οὐ διώλεσʼ, ἀλλὰ δουλεῦσαί τέ μοι δαίμων ἔδωκε Πόλυβον ἀμφὶ δεσπότην. κτανὼν δʼ ἐμαυτοῦ πατέρʼ ὁ δυσδαίμων ἐγὼ ἐς μητρὸς ἦλθον τῆς ταλαιπώρου λέχος, παῖδάς τʼ ἀδελφοὺς ἔτεκον, οὓς ἀπώλεσα, ἀρὰς παραλαβὼν Λαΐου καὶ παισὶ δούς. οὐ γὰρ τοσοῦτον ἀσύνετος πέφυκʼ ἐγὼ ὥστʼ εἰς ἔμʼ ὄμματʼ ἔς τʼ ἐμῶν παίδων βίον ἄνευ θεῶν του ταῦτʼ ἐμηχανησάμην. εἶἑν· τί δράσω δῆθʼ ὁ δυσδαίμων ἐγώ; τίς ἡγεμών μοι ποδὸς ὁμαρτήσει τυφλοῦ; ἥδʼ ἡ θανοῦσα; ζῶσά γʼ ἂν σάφʼ οἶδʼ ὅτι. ἀλλʼ εὔτεκνος ξυνωρίς; ἀλλʼ οὐκ ἔστι μοι. ἀλλʼ ἔτι νεάζων αὐτὸς εὕροιμʼ ἂν βίον; πόθεν; τί μʼ ἄρδην ὧδʼ ἀποκτείνεις, Κρέον; ἀποκτενεῖς γάρ, εἴ με γῆς ἔξω βαλεῖς. οὐ μὴν ἑλίξας γʼ ἀμφὶ σὸν χεῖρας γόνυ κακὸς φανοῦμαι· τὸ γὰρ ἐμόν ποτʼ εὐγενὲς οὐκ ἂν προδοίην, οὐδέ περ πράσσων κακῶς. ὦ θύγατερ, αἰνῶ μέν σε τῆς προθυμίας. μένʼ εὐτυχοῦσα, τἄμʼ ἐγὼ στέρξω κακά. πεσὼν ὅπου μοι μοῖρα κείσομαι πέδῳ. ὄλωλʼ· ἓν ἦμάρ μʼ ὤλβισʼ, ἓν δʼ ἀπώλεσεν. αἰσχρὰ φυγὴ θυγατρὶ σὺν τυφλῷ πατρί. προσάγαγέ νύν με, μητρὸς ὡς ψαύσω σέθεν. ὦ μῆτερ, ὦ ξυνάορʼ ἀθλιωτάτη. Ἐτεοκλέους δὲ πτῶμα Πολυνείκους τε ποῦ; πρόσθες τυφλὴν χεῖρʼ ἐπὶ πρόσωπα δυστυχῆ. ὦ φίλα πεσήματʼ ἄθλιʼ ἀθλίου πατρός. νῦν χρησμός, ὦ παῖ, Λοξίου περαίνεται. ἐν ταῖς Ἀθήναις κατθανεῖν μʼ ἀλώμενον. ἱερὸς Κολωνός, δώμαθʼ ἱππίου θεοῦ. ἀλλʼ εἶα, τυφλῷ τῷδʼ ὑπηρέτει πατρί, ἐπεὶ προθυμῇ τῆσδε κοινοῦσθαι φυγῆς. ἰδοὺ ἰδού, πορεύομαι· τέκνον, σύ μοι ποδαγὸς ἀθλία γενοῦ. πόθι γεραιὸν ἴχνος τίθημι; βάκτρα πρόσφερʼ, ὦ τέκνον. ἰὼ ἰώ, δυστυχεστάτας φυγὰς ἐλαύνων τὸν γέροντά μʼ ἐκ πάτρας. ἰὼ ἰώ, δεινὰ δείνʼ ἐγὼ τλάς. ὅδʼ εἰμὶ μοῦσαν ὃς ἐπὶ καλ- λίνικον οὐράνιον ἔβαν μειξοπαρθένου κόρας αἴνιγμʼ ἀσύνετον εὑρών. πρὸς ἥλικας φάνηθι σάς. σὺ δʼ ἀμφὶ βωμίους λιτὰς — ἴθʼ ἀλλὰ Βρόμιος ἵνα τε σηκὸς ἄβατος ὄρεσι μαινάδων. ὦ πάτρας κλεινῆς πολῖται, λεύσσετʼ, Οἰδίπους ὅδε, ὃς τὰ κλείνʼ αἰνίγματʼ ἔγνω καὶ μέγιστος ἦν ἀνήρ, ὃς μόνος Σφιγγὸς κατέσχον τῆς μιαιφόνου κράτη, νῦν ἄτιμος αὐτὸς οἰκτρὸς ἐξελαύνομαι χθονός. ἀλλὰ γὰρ τί ταῦτα θρηνῶ καὶ μάτην ὀδύρομαι; τὰς γὰρ ἐκ θεῶν ἀνάγκας θνητὸν ὄντα δεῖ φέρειν.