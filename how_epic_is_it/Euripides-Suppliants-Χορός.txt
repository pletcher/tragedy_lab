— ἱκετεύω σε, γεραιά, γεραιῶν ἐκ στομάτων, πρὸς γόνυ πίπτουσα τὸ σόν· — ἄνομοι— τέκνα λῦσαι. — φθιμένων νεκύων οἳ καταλείπουσι μέλη θανάτῳ λυσιμελεῖ θηρσὶν ὀρείοισι βοράν· — ἐσιδοῦσʼ οἰκτρὰ μὲν ὄσσων δάκρυʼ ἀμφὶ βλεφάροις, ῥυ- σὰ δὲ σαρκῶν πολιᾶν καταδρύμματα χειρῶν· τί γάρ; ἃ φθιμένους παῖδας ἐμοὺς οὔτε δόμοις προθέμαν οὔτε τάφων χώματα γαίας ἐσορῶ. — ἔτεκες καὶ σύ ποτʼ, ὦ πότνια, κοῦρον φίλα ποιησαμένα λέ- κτρα πόσει σῷ· μετά νυν δὸς ἐμοὶ σᾶς διανοίας, μετάδος δʼ, ὅσσον ἐπαλγῶ μελέα ʼγὼ φθιμένων οὓς ἔτεκον· παράπεισον δὲ σόν, ὤ, λισσόμεθʼ, ἐλθεῖν τέκνον Ἰσμηνὸν ἐμάν τʼ ἐς χέρα θεῖναι νεκύων θαλερᾷ σώματʼ ἀλαίνοντʼ ἄταφα. — ὁσίως οὔχ, ὑπʼ ἀνάγκας δὲ προπίπτου- σα προσαιτοῦσʼ ἔμολον δε- ξιπύρους θεῶν θυμέλας· ἔχομεν δʼ ἔνδικα, καὶ σοί τι πάρεστι σθένος ὥστʼ εὐτεκνίᾳ δυσ- τυχίαν τὰν παρʼ ἐμοὶ καθελεῖν· οἰκτρὰ δὲ πάσχουσʼ ἱκετεύω σὸν ἐμοὶ παῖδα ταλαίνᾳ ʼν χερὶ θεῖναι νέκυν, ἀμφιβαλεῖν λυγρὰ μέλη παιδὸς ἐμοῦ. — ἀγὼν ὅδʼ ἄλλος ἔρχεται γόων γόων διάδοχος, ἀχοῦσι προσπόλων χέρες. ἴτʼ ὦ ξυνῳδοὶ κτύποι, ἴτʼ ὦ ξυναλγηδόνες, χορὸν τὸν Ἅιδας σέβει, διὰ παρῇδος ὄνυχα λευκὸν αἱματοῦτε χρῶτά τε φόνιον· τὰ γὰρ φθιτῶν τοῖς ὁρῶσι κόσμος. — ἄπληστος ἅδε μʼ ἐξάγει χάρις γόων πολύπονος, ὡς ἐξ ἀλιβάτου πέτρας ὑγρὰ ῥέουσα σταγὼν ἄπαυστος αἰεί· γόων, τὸ γὰρ θανόντων τέκνων ἐπιπονόν τι κατὰ γυναῖκας ἐς γόους πέφυκε πάθος. ἒ ἔ. θανοῦσα τῶνδʼ ἀλγέων λαθοίμαν. κἀγὼ τὸν αὐτὸν τῷδέ σοι λόγον λέγω, Θησεῦ, διʼ οἴκτου τὰς ἐμὰς λαβεῖν τύχας. ἥμαρτεν· ἐν νέοισι δʼ ἀνθρώπων τόδε ἔνεστι· συγγνώμην δὲ τῷδʼ ἔχειν χρεών. ἀλλʼ ὡς ἰατρὸν τῶνδʼ, ἄναξ, ἀφίγμεθα.  ὃς Πέλοπος ἦν παῖς, Πελοπίας δʼ ἡμεῖς χθονὸς ταὐτὸν πατρῷον αἷμα σοὶ κεκτήμεθα. τί δρᾷς; προδώσεις ταῦτα κἀκβαλεῖς χθονὸς γραῦς οὐ τυχούσας οὐδὲν ὧν αὐτὰς ἐχρῆν; μὴ δῆτʼ· ἔχει γὰρ καταφυγὴν θὴρ μὲν πέτραν, δοῦλος δὲ βωμοὺς θεῶν, πόλις δὲ πρὸς πόλιν ἔπτηξε χειμασθεῖσα· τῶν γὰρ ἐν βροτοῖς οὐκ ἔστιν οὐδὲν διὰ τέλους εὐδαιμονοῦν. βᾶθι, τάλαινʼ, ἱερῶν δαπέδων ἄπο Περσεφονείας, βᾶθι καὶ ἀντίασον γονάτων ἔπι χεῖρα βαλοῦσα, τέκνων τεθνεώτων κομίσαι δέμας, ὦ μελέα ʼγώ, οὓς ὑπὸ τείχεσι Καδμείοισιν ἀπώλεσα κούρους. ἰώ μοι· λάβετε φέρετε πέμπετε κρίνετε ταλαίνας χέρας γεραιάς. πρός σε γενειάδος, ὦ φίλος, ὦ δοκιμώτατος Ἑλλάδι, ἄντομαι ἀμφιπίτνουσα τὸ σὸν γόνυ καὶ χέρα δειλαία· οἴκτισαι ἀμφὶ τέκνων μʼ ἱκέταν ἤ τινʼ ἀλάταν οἰκτρὸν ἰήλεμον οἰκτρὸν ἱεῖσαν. μηδʼ ἀτάφους, τέκνον, ἐν χθονὶ Κάδμου χάρματα θηρῶν παῖδας ἐν ἁλικίᾳ τᾷ σᾷ κατίδῃς, ἱκετεύω. βλέψον ἐμῶν βλεφάρων ἔπι δάκρυον, ἃ περὶ σοῖσι γούνασιν ὧδε πίτνω τέκνοις τάφον ἐξανύσασθαι. ὦ φιλτάτη μοι, τῷδέ τʼ εἴρηκας καλῶς κἀμοί· διπλοῦν δὲ χάρμα γίγνεται τόδε. — ἱππόβοτον Ἄργος, ὦ πάτριον ἐμὸν πέδον, ἐκλύετε τάδʼ, ἐκλύετε ἄνακτος ὅσια περὶ θεοὺς καὶ μεγάλα Πελασγίᾳ καὶ κατʼ Ἄργος. — εἰ γὰρ ἐπὶ τέρμα καὶ τὸ πλέον ἐμῶν κακῶν ἱκόμενος ἔτι ματέρος ἄγαλμα φόνιον ἐξέλοι, γᾶν δὲ φίλιον Ἰνάχου θεῖτʼ ὀνήσας. — καλὸν δʼ ἄγαλμα πόλεσιν εὐσεβὴς πόνος χάριν τʼ ἔχει τὰν ἐς αἰεί. τί μοι πόλις κρανεῖ ποτʼ; ἆρα φίλιά μοι τεμεῖ, καὶ τέκνοις ταφὰς ληψόμεσθα; — ἄμυνε ματρί, πόλις, ἄμυνε, Παλλάδος, νόμους βροτῶν μὴ μιαίνειν. σύ τοι σέβεις δίκαν, τὸ δʼ ἧσσον ἀδικίᾳ νέμεις, δυστυχῆ τʼ ἀεὶ πάντα ῥύῃ. φεῦ φεῦ· κακοῖσιν ὡς ὅταν δαίμων διδῷ καλῶς, ὑβρίζουσʼ ὡς ἀεὶ πράξοντες εὖ. ἐξαρκέσας ἦν Ζεὺς ὁ τιμωρούμενος, ὑμᾶς δʼ ὑβρίζειν οὐκ ἐχρῆν τοιάνδʼ ὕβριν. θάρσει· τὸ γάρ τοι τῆς Δίκης σῴζων φάος πολλοὺς ὑπεκφύγοις ἂν ἀνθρώπων ψόγους. — ὦ μέλεαι μελέων ματέρες λοχαγῶν, ὥς μοι ὑφʼ ἥπατι χλωρὸν δεῖμα θάσσει — — τίνʼ αὐδὰν τάνδε προσφέρεις νέαν; — στράτευμα πᾷ Παλλάδος κριθήσεται; — διὰ δορὸς εἶπας, ἢ λόγων ξυναλλαγαῖς; — γένοιτʼ ἂν κέρδος· εἰ δʼ ἀρείφατοι φόνοι μάχαι στερνοτυπεῖς τʼ ἀνὰ πτόλιν κτύποι φανήσονται, τάλαι- να, τίνα λόγον, τίνʼ ἂν τῶνδʼ αἰτία λάβοιμι; — ἀλλὰ τὸν εὐτυχίᾳ λαμπρὸν ἄν τις αἱροῖ μοῖρα πάλιν· τόδε μοι θράσος ἀμφιβαίνει. — δικαίους δαίμονας σύ γʼ ἐννέπεις. — τίνες γὰρ ἄλλοι νέμουσι συμφοράς; — διάφορα πολλὰ θεῶν βροτοῖσιν εἰσορῶ. — φόβῳ γὰρ τῷ πάρος διόλλυσαι· δίκα δίκαν δʼ ἐκάλεσε καὶ φόνος φόνον, κακῶν δʼ ἀναψυχὰς θεοὶ βροτοῖς νέμουσι, πάντων τέρμʼ ἔχοντες αὐτοί. — τὰ καλλίπυργα πεδία πῶς ἱκοίμεθʼ ἄν, Καλλίχορον θεᾶς ὕδωρ λιποῦσαι — — ποτανὰν εἴ σέ τις θεῶν κτίσαι. — διπόταμον ἵνα πόλιν μόλω. — εἰδείης ἂν φίλων εἰδείης ἂν τύχας. — τίς ποτʼ αἶσα, τίς ἄρα πότμος ἐπιμένει τὸν ἄλκιμον τᾶσδε γᾶς ἄνακτα; — κεκλημένους μὲν ἀνακαλούμεθʼ αὖ θεούς· — ἀλλὰ φόβων πίστις ἅδε πρώτα. — ἰὼ Ζεῦ, τᾶς παλαιομάτορος παιδογόνε πόριος Ἰνάχου. — πόλει μοι ξύμμαχος γενοῦ τᾷδʼ εὐμενής. — τὸ σὸν ἄγαλμα, τὸ σὸν ἵδρυμα πόλεος, ἐκκομίζομαι πρὸς πυρὰν ὑβρισθέν. ὦ φίλτατʼ, εὖ μὲν νόστον ἀγγέλλεις σέθεν τήν τʼ ἀμφὶ Θησέως βάξιν· εἰ δὲ καὶ στρατὸς σῶς ἐστʼ Ἀθηνῶν, πάντʼ ἂν ἀγγέλλοις φίλα. πῶς γὰρ τροπαῖα Ζηνὸς Αἰγέως τόκος ἔστησεν οἵ τε συμμετασχόντες δορός; λέξον· παρὼν γὰρ οὐ παρόντας εὐφρανεῖς. νῦν τήνδʼ ἄελπτον ἡμέραν ἰδοῦσʼ ἐγὼ θεοὺς νομίζω, καὶ δοκῶ τῆς συμφορᾶς ἔχειν ἔλασσον, τῶνδε τεισάντων δίκην. — τὰ μὲν εὖ, τὰ δὲ δυστυχῆ. πόλει μὲν εὐδοξία καὶ στρατηλάταις δορὸς διπλάζεται τιμά· ἐμοὶ δὲ παίδων μὲν εἰσιδεῖν μέλη πικρόν, καλὸν θέαμα δʼ, εἴπερ ὄψομαι, τὰν ἄελπτον ἁμέραν ἰδοῦσα, πάντων μέγιστον ἄλγος. — ἄγαμόν μʼ ἔτι δεῦρʼ ἀεὶ Χρόνος παλαιὸς πατὴρ ὤφελʼ ἁμερᾶν κτίσαι. τί γάρ μʼ ἔδει παίδων; τὸ μὲν γὰρ ἤλπιζον ἂν πεπονθέναι πάθος περισσόν, εἰ γάμων ἀπεζύγην, νῦν δʼ ὁρῶ σαφέστατον κακόν, τέκνων φιλτάτων στερεῖσα. ἀλλὰ τάδʼ ἤδη σώματα λεύσσω τῶν οἰχομένων παίδων· μελέα πῶς ἂν ὀλοίμην σὺν τοῖσδε τέκνοις κοινὸν ἐς Ἅιδην καταβᾶσα; — ὦ παῖδες, ὦ πικρὸν φίλων προσηγόρημα ματέρων, προσαυδῶ σε τὸν θανόντα. τῶν γʼ ἐμῶν κακῶν ἐγώ.  τὰ κύντατʼ ἄλγη κακῶν. — ὁρῶσι κἀμὲ τὰν τάλαι- ναν, τέκνων ἄπαιδα. — δόθʼ, ὡς περιπτυχαῖσι δὴ χέρας προσαρμόσασʼ ἐμοῖς ἐν ἀγκῶσι τέκνα θῶμαι. — πημάτων γʼ ἅλις βάρος. τοῖς τεκοῦσι δʼ οὐ λέγεις; στένεις ἐπʼ ἀμφοῖν ἄχη. — ἐμὸν δὲ μήποτʼ ἐζύγη δέμας ἐς ἀνδρὸς εὐνάν. — κατὰ μὲν ὄνυξιν ἠλοκίσμεθʼ, ἀμφὶ δὲ σποδὸν κάρᾳ κεχύμεθα. — πικροὺς ἐσεῖδες γάμους, πικρὰν δὲ Φοίβου φάτιν· ἔρημά σʼ ἁ πολύστονος Οἰδιπόδα δώματα λιποῦσʼ ἦλθʼ Ἐρινύς. ἰὼ τέκνον, δυστυχῆ σʼ ἔτρεφον, ἔφερον ὑφʼ ἥπατος πόνους ἐνεγκοῦσʼ ἐν ὠδῖσι· καὶ νῦν Ἅιδας τὸν ἐμὸν ἔχει μόχθον ἀθλίας, ἐγὼ δὲ γηροβοσκὸν οὐκ ἔχω, τεκοῦσʼ ἁ τάλαινα παῖδα. — οὐκέτʼ εὔτεκνος, οὐκέτʼ εὔ- παις, οὐδʼ εὐτυχίας μέτε- στίν μοι κουροτόκοις ἐν Ἀργείαις· οὐδʼ Ἄρτεμις λοχία προσφθέγξαιτʼ ἂν τὰς ἀτέκνους. δυσαίων δʼ ὁ βίος, πλαγκτὰ δʼ ὡσεί τις νεφέλα πνευμάτων ὑπὸ δυσχίμων ἀίσσω. — ἑπτὰ ματέρες ἑπτὰ κού- ρους ἐγεινάμεθʼ αἱ ταλαί- πωροι κλεινοτάτους ἐν Ἀργείοις· καὶ νῦν ἄπαις ἄτεκνος γηράσκω δυστανοτάτως, οὔτʼ ἐν φθιμένοις οὔτʼ ἐν ζωοῖσιν ἀριθμουμένη, χωρὶς δή τινα τῶνδʼ ἔχουσα μοῖραν. — ὑπολελειμμένα μοι δάκρυα· μέλεα παιδὸς ἐν οἴκοις κεῖται μνήματα, πένθιμοι κουραὶ καὶ στέφανοι κόμας, λοιβαί τε νεκύων φθιμένων, ἀοιδαί θʼ ἃς χρυσοκόμας Ἀπόλλων οὐκ ἐνδέχεται· γόοισι δʼ ὀρθρευομένα δάκρυσι νοτερὸν ἀεὶ πέπλων πρὸς στέρνῳ πτύχα τέγξω. — καὶ μὴν θαλάμας τάσδʼ ἐσορῶ δὴ Καπανέως ἤδη τύμβον θʼ ἱερὸν μελάθρων τʼ ἐκτὸς Θησέως ἀναθήματα νεκροῖς, κλεινήν τʼ ἄλοχον τοῦ καπφθιμένου τοῦδε κεραυνῷ πέλας Εὐάδνην, ἣν Ἶφις ἄναξ παῖδα φυτεύει. τί ποτʼ αἰθερίαν ἕστηκε πέτραν, ἣ τῶνδε δόμων ὑπερακρίζει, τήνδʼ ἐμβαίνουσα κέλευθον; καὶ μὴν ὁρᾷς τήνδʼ ἧς ἐφέστηκας πέλας πυράν, Διὸς θησαυρόν, ἔνθʼ ἔνεστι σὸς πόσις δαμασθεὶς λαμπάσιν κεραυνίοις. καὶ μὴν ὅδʼ αὐτὸς σὸς πατὴρ βαίνει πέλας γεραιὸς Ἶφις ἐς νεωτέρους λόγους, οὓς οὐ κατειδὼς πρόσθεν ἀλγήσει κλύων. ἰώ, γύναι, δεινὸν ἔργον ἐξειργάσω. ἒ ἔ, σχέτλια τάδε παθών, τὸ πάντολμον ἔργον ὄψῃ τάλας. ἰὼ τάλας· μετέλαχες τύχας Οἰδιπόδα, γέρον, μέρος καὶ σὺ καὶ πόλις ἐμὰ τλάμων. — ἰὼ ἰώ· τάδε δὴ παίδων καὶ δὴ φθιμένων ὀστᾶ φέρεται. λάβετʼ, ἀμφίπολοι, γραίας ἀμενοῦς — οὐ γὰρ ἔνεστιν ῥώμη παίδων ὑπὸ πένθους — πολλοῦ τε χρόνου ζώσης μέτρα δὴ καταλειβομένης τʼ ἄλγεσι πολλοῖς. τί γὰρ ἂν μεῖζον τοῦδʼ ἔτι θνητοῖς πάθος ἐξεύροις ἢ τέκνα θανόντʼ ἐσιδέσθαι; — ἰὼ ἰώ, πᾶ φέρεις δάκρυα φίλᾳ ματρὶ τῶν ὀλωλότων; σποδοῦ τε πλῆθος ὀλίγον ἀντὶ σωμάτων εὐδοκίμων δήποτʼ ἐν Μυκήναις; — ἰὼ ἰώ· ποῦ δὲ πόνος ἐμῶν τέκνων, ποῦ λοχευμάτων χάρις; τροφαί τε ματρὸς ἄυπνά τʼ ὀμμάτων τέλη, καὶ φίλιαι προσβολαὶ προσώπων; αἰθὴρ ἔχει νιν ἤδη, πυρὸς τετακότας σποδῷ· ποτανοὶ δʼ ἤνυσαν τὸν Ἅιδαν. οὔπω κακὸν τόδʼ εὕδει. αἰαῖ γόων· ἅλις τύχας, ἅλις δʼ ἀλγέων ἐμοὶ πάρεστι. — φίλον φίλημα παρὰ γένυν τιθέντα σόν. — δυοῖν δʼ ἄχη, ματρί τʼ ἔλιπεν — σέ τʼ οὔποτʼ ἄλγη πατρῷα λείψει. — φέρʼ, ἀμφὶ μαστὸν ὑποβάλω φίλαν σποδόν. — ὦ τέκνον, ἔβας· οὐκέτι φίλον φίλας ἄγαλμʼ ὄψομαί σε ματρός. στείχωμεν, Ἄδρασθʼ, ὅρκια δῶμεν τῷδʼ ἀνδρὶ πόλει τʼ· ἄξια δʼ ἡμῖν προμεμοχθήκασι σέβεσθαι.