ἰώ μοί μοι. ὦ φίλτατʼ Αἴας, ὦ ξύναιμον ὄμμʼ ἐμοί, ἆρʼ ἠμπόληκας, ὥσπερ ἡ φάτις κρατεῖ; ὤμοι βαρείας ἆρα τῆς ἐμῆς τύχης. ὦ τάλας ἐγώ, τάλας. ὦ περισπερχὲς πάθος. φεῦ τάλας· τί γὰρ τέκνον τὸ τοῦδε, ποῦ μοι γῆς κυρεῖ τῆς Τρῳάδος; οὐχ ὅσον τάχος δῆτʼ αὐτὸν ἄξεις δεῦρο, μή τις ὡς κενῆς σκύμνον λεαίνης δυσμενῶν ἀναρπάσῃ; ἴθʼ, ἐγκόνει, σύγκαμνε· τοῖς θανοῦσί τοι φιλοῦσι πάντες κειμένοις ἐπεγγελᾶν. ὦ τῶν ἁπάντων δὴ θεαμάτων ἐμοὶ ἄλγιστον ὧν προσεῖδον ὀφθαλμοῖς ἐγώ, ὁδός θʼ ὁδῶν πασῶν ἀνιάσασα δὴ μάλιστα τοὐμὸν σπλάγχνον, ἣν δὴ νῦν ἔβην. ὦ φίλτατʼ Αἴας, τὸν σὸν ὡς ἐπῃσθόμην μόρον διώκων κἀξιχνοσκοπούμενος. ὀξεῖα γάρ σου βάξις ὡς θεοῦ τινος διῆλθʼ Ἀχαιοὺς πάντας ὡς οἴχει θανών. ἁγὼ κλύων δύστηνος ἐκποδὼν μὲν ὢν ὑπεστέναζον, νῦν δʼ ὁρῶν ἀπόλλυμαι. οἴμοι. ἴθʼ, ἐκκάλυψον, ὡς ἴδω τὸ πᾶν κακόν. ὦ δυσθέατον ὄμμα καὶ τόλμης πικρᾶς, ὅσας ἀνίας μοι κατασπείρας φθίνεις. ποῖ γὰρ μολεῖν μοι δυνατόν, εἰς ποίους βροτούς, τοῖς σοῖς ἀρήξαντʼ ἐν πόνοισι μηδαμοῦ; ἦ πού με  Τελαμών, σὸς πατὴρ ἐμός θʼ ἅμα, δέξαιτʼ ἂν εὐπρόσωπος ἵλεώς τʼ ἴσως χωροῦντʼ ἄνευ σοῦ.  πῶς γὰρ οὔχ; ὅτῳ πάρα μηδʼ εὐτυχοῦντι μηδὲν ἥδιον γελᾶν. οὗτος τί κρύψει; ποῖον οὐχ ἐρεῖ κακὸν τὸν ἐκ δορὸς γεγῶτα πολεμίου νόθον, τὸν δειλίᾳ προδόντα καὶ κακανδρίᾳ σέ, φίλτατʼ Αἴας, ἢ δόλοισιν, ὡς τὰ σὰ κράτη θανόντος καὶ δόμους νέμοιμι σούς. τοιαῦτʼ ἀνὴρ δύσοργος, ἐν γήρᾳ βαρύς, ἐρεῖ, πρὸς οὐδὲν εἰς ἔριν θυμούμενος. τέλος δʼ ἀπωστὸς γῆς ἀπορριφθήσομαι, δοῦλος λόγοισιν ἀντʼ ἐλευθέρου φανείς. τοιαῦτα μὲν κατʼ οἶκον· ἐν Τροίᾳ δέ μοι πολλοὶ μὲν ἐχθροί, παῦρα δʼ ὠφελήσιμα. καὶ ταῦτα πάντα σοῦ θανόντος ηὑρόμην. οἴμοι, τί δράσω; πῶς σʼ ἀποσπάσω πικροῦ· τοῦδʼ αἰόλου κνώδοντος, ὦ τάλας, ὑφʼ οὗ φονέως ἄρʼ ἐξέπνευσας; εἶδες ὡς χρόνῳ ἔμελλέ σʼ Ἕκτωρ καὶ θανὼν ἀποφθίσειν; σκέψασθε, πρὸς θεῶν, τὴν τύχην δυοῖν βροτοῖν. Ἕκτωρ μέν, ᾧ δὴ τοῦδʼ ἐδωρήθη πάρα, ζωστῆρι πρισθεὶς ἱππικῶν ἐξ ἀντύγων ἐκνάπτετʼ αἰέν, ἔστʼ ἀπέψυξεν βίον· οὗτος δʼ ἐκείνου τήνδε δωρεὰν ἔχων πρὸς τοῦδʼ ὄλωλε θανασίμῳ πεσήματι. ἆρʼ οὐκ Ἐρινὺς τοῦτʼ ἐχάλκευσεν ξίφος κἀκεῖνον Ἅιδης, δημιουργὸς ἄγριος; ἐγὼ μὲν οὖν καὶ ταῦτα καὶ τὰ πάντʼ ἀεὶ φάσκοιμʼ ἂν ἀνθρώποισι μηχανᾶν θεούς· ὅτῳ δὲ μὴ τάδʼ ἐστὶν ἐν γνώμῃ φίλα, κεῖνός τʼ ἐκεῖνα στεργέτω κἀγὼ τάδε. τίς δʼ ἐστὶν ὅντινʼ ἄνδρα προσλεύσσεις στρατοῦ; ὁρῶ· μαθεῖν γὰρ ἐγγὺς ὢν οὐ δυσπετής. τίνος χάριν τοσόνδʼ ἀνήλωσας λόγον; οὔκουν ἂν εἴποις ἥντινʼ αἰτίαν προθείς; οὐκ ἄν ποτʼ, ἄνδρες, ἄνδρα θαυμάσαιμʼ ἔτι, ὃς μηδὲν ὢν γοναῖσιν εἶθʼ ἁμαρτάνει, ὅθʼ οἱ δοκοῦντες εὐγενεῖς πεφυκέναι τοιαῦθʼ ἁμαρτάνουσιν ἐν λόγοις ἔπη· ἄγʼ εἴπʼ ἀπʼ ἀρχῆς αὖθις, ἦ σὺ φὴς ἄγειν τόνδʼ ἄνδρʼ Ἀχαιοῖς δεῦρο σύμμαχον λαβών; οὐκ αὐτὸς ἐξέπλευσεν ὡς αὑτοῦ κρατῶν; ποῦ σὺ στρατηγεῖς τοῦδε; ποῦ δὲ σοὶ λεῶν ἔξεστʼ ἀνάσσειν ὧν ὅδʼ ἤγαγʼ οἴκοθεν; Σπάρτης ἀνάσσων ἦλθες, οὐχ ἡμῶν κρατῶν· οὐδʼ ἔσθʼ ὅπου σοὶ τόνδε κοσμῆσαι πλέον ἀρχῆς ἔκειτο θεσμὸς ἢ καὶ τῷδε σέ. ὕπαρχος ἄλλων δεῦρʼ ἔπλευσας, οὐχ ὅλων στρατηγός, ὥστʼ Αἴαντος ἡγεῖσθαί ποτε. ἀλλʼ ὧνπερ ἄρχεις ἄρχε καὶ τὰ σέμνʼ ἔπη κόλαζʼ ἐκείνους· τόνδε δʼ, εἴτε μὴ σὺ φὴς εἴθʼ ἅτερος στρατηγός, εἰς ταφὰς ἐγὼ θήσω δικαίως, οὐ τὸ σὸν δείσας στόμα. οὐ γάρ τι τῆς σῆς εἵνεκʼ ἐστρατεύσατο γυναικός, ὥσπερ οἱ πόνου πολλοῦ πλέῳ, ἀλλʼ εἵνεχʼ ὅρκων οἷσιν ἦν ἐνώμοτος, σοῦ δʼ οὐδέν· οὐ γὰρ ἠξίου τοὺς μηδένας. πρὸς ταῦτα πλείους δεῦρο κήρυκας λαβὼν καὶ τὸν στρατηγὸν ἧκε, τοῦ δὲ σοῦ ψόφου οὐκ ἂν στραφείην, ἕως ἂν ᾖς οἷός περ εἶ. οὐ γὰρ βάναυσον τὴν τέχνην ἐκτησάμην. κἂν ψιλὸς ἀρκέσαιμι σοί γʼ ὡπλισμένῳ. ξὺν τῷ δικαίῳ γὰρ μέγʼ ἔξεστιν φρονεῖν. κτείναντα; δεινόν γʼ εἶπας, εἰ καὶ ζῇς θανών. μή νυν ἀτίμα θεούς, θεοῖς σεσωσμένος. εἰ τοὺς θανόντας οὐκ ἐᾷς θάπτειν παρών. ἦ σοὶ γὰρ Αἴας πολέμιος προύστη ποτέ; κλέπτης γὰρ αὐτοῦ ψηφοποιὸς ηὑρέθης. πόλλʼ ἂν κακῶς λάθρᾳ σὺ κλέψειας κακά. οὐ μᾶλλον, ὡς ἔοικεν, ἢ λυπήσομεν. ἀλλʼ ἀντακούσει τοῦτον ὡς τεθάψεται. ἐγὼ δέ γʼ ἄνδρʼ ὄπωπα μωρίας πλέων, ὃς ἐν κακοῖς ὕβριζε τοῖσι τῶν πέλας. κᾆτʼ αὐτὸν εἰσιδών τις ἐμφερὴς ἐμοὶ ὀργήν θʼ ὅμοιος εἶπε τοιοῦτον λόγον· ὤνθρωπε, μὴ δρᾶ τοὺς τεθνηκότας κακῶς· εἰ γὰρ ποήσεις, ἴσθι πημανούμενος. τοιαῦτʼ ἄνολβον ἄνδρʼ ἐνουθέτει παρών. ὁρῶ δέ τοί νιν, κἄστιν, ὡς ἐμοὶ δοκεῖ, οὐδείς ποτʼ ἄλλος ἢ σύ.  μῶν ᾐνιξάμην; ἄφερπέ νυν· κἀμοὶ γὰρ αἴσχιστον κλύειν ἀνδρὸς ματαίου φλαῦρʼ ἔπη μυθουμένου. καὶ μὴν ἐς αὐτὸν καιρὸν οἵδε πλησίοι πάρεισιν ἀνδρὸς τοῦδε παῖς τε καὶ γυνή, τάφον περιστελοῦντε δυστήνου νεκροῦ. ὦ παῖ, πρόσελθε δεῦρο καὶ σταθεὶς πέλας ἱκέτης ἔφαψαι πατρός, ὅς σʼ ἐγείνατο. θάκει δὲ προστρόπαιος ἐν χεροῖν ἔχων κόμας ἐμὰς καὶ τῆσδε καὶ σαυτοῦ τρίτου, ἱκτήριον θησαυρόν.  εἰ δέ τις στρατοῦ βίᾳ σʼ ἀποσπάσειε τοῦδε τοῦ νεκροῦ, κακὸς κακῶς ἄθαπτος ἐκπέσοι χθονός, γένους ἅπαντος ῥίζαν ἐξημημένος, αὔτως ὅπωσπερ τόνδʼ ἐγὼ τέμνω πλόκον. ἔχʼ αὐτόν, ὦ παῖ, καὶ φύλασσε, μηδέ σε κινησάτω τις, ἀλλὰ προσπεσὼν ἔχου. ὑμεῖς τε μὴ γυναῖκες ἀντʼ ἀνδρῶν πέλας παρέστατʼ, ἀλλʼ ἀρήγετʼ, ἔστʼ ἐγὼ μολὼν τάφου μεληθῶ τῷδε, κἂν μηδεὶς ἐᾷ. καὶ μὴν ἰδὼν ἔσπευσα τὸν στρατηλάτην Ἀγαμέμνονʼ ἡμῖν δεῦρο τόνδʼ ὁρμώμενον· δῆλος δέ μοὐστὶ σκαιὸν ἐκλύσων στόμα. φεῦ· τοῦ θανόντος ὡς ταχεῖά τις βροτοῖς χάρις διαρρεῖ καὶ προδοῦσʼ ἁλίσκεται, εἰ σοῦ γʼ ὅδʼ ἁνὴρ οὐδʼ ἐπὶ σμικρῶν λόγων, Αἴας, ἔτʼ ἴσχει μνῆστιν, οὗ σὺ πολλάκις τὴν σὴν προτείνων προύκαμες ψυχὴν δόρει. ἀλλʼ οἴχεται δὴ πάντα ταῦτʼ ἐρριμμένα. ὦ πολλὰ λέξας ἄρτι κἀνόητʼ ἔπη, οὐ μνημονεύεις οὐκέτʼ οὐδέν, ἡνίκα ἑρκέων ποθʼ ὑμᾶς οὗτος ἐγκεκλῃμένους, ἤδη τὸ μηδὲν ὄντας, ἐν τροπῇ δορὸς ἐρρύσατʼ ἐλθὼν μοῦνος, ἀμφὶ μὲν νεῶν ἄκροισιν ἤδη ναυτικοῖς ἑδωλίοις πυρὸς φλέγοντος, εἰς δὲ ναυτικὰ σκάφη πηδῶντος ἄρδην Ἕκτορος τάφρων ὕπερ; τίς ταῦτʼ ἀπεῖρξεν; οὐχ ὅδʼ ἦν ὁ δρῶν τάδε, ὃν οὐδαμοῦ φής, οὗ σὺ μή, βῆναι  ποδί; ἆρʼ ὑμὶν οὗτος ταῦτʼ ἔδρασεν ἔνδικα; χὤτʼ αὖθις αὐτὸς Ἕκτορος μόνος μόνου λαχών τε κἀκέλευστος ἦλθʼ ἐναντίος, οὐ δραπέτην τὸν κλῆρον ἐς μέσον καθείς, ὑγρᾶς ἀρούρας βῶλον, ἀλλʼ ὃς εὐλόφου κυνῆς ἔμελλε πρῶτος ἅλμα κουφιεῖν; ὅδʼ ἦν ὁ πράσσων ταῦτα, σὺν δʼ ἐγὼ παρών, ὁ δοῦλος, οὑκ τῆς βαρβάρου μητρὸς γεγώς. δύστηνε, ποῖ βλέπων ποτʼ αὐτὰ καὶ θροεῖς; οὐκ οἶσθα σοῦ πατρὸς μὲν ὃς προύφυ πατὴρ ἀρχαῖον ὄντα Πέλοπα βάρβαρον Φρύγα; Ἀτρέα δʼ, ὃς αὖ σʼ ἔσπειρε δυσσεβέστατον, προθέντʼ ἀδελφῷ δεῖπνον οἰκείων τέκνων; αὐτὸς δὲ μητρὸς ἐξέφυς Κρήσσης, ἐφʼ ᾗ λαβὼν ἐπακτὸν ἄνδρʼ ὁ φιτύσας πατὴρ ἐφῆκεν ἐλλοῖς ἰχθύσιν διαφθοράν. τοιοῦτος ὢν τοιῷδʼ ὀνειδίζεις σποράν; ὃς ἐκ πατρὸς μέν εἰμι Τελαμῶνος γεγώς, ὅστις στρατοῦ τὰ πρῶτʼ ἀριστεύσας ἐμὴν ἴσχει ξύνευνον μητέρʼ, ἣ φύσει μὲν ἦν βασίλεια, Λαομέδοντος· ἔκκριτον δέ νιν δώρημα κείνῳ ʼδωκεν Ἀλκμήνης γόνος. ἆρʼ ὧδʼ ἄριστος ἐξ ἀριστέοιν δυοῖν βλαστὼν ἂν αἰσχύνοιμι τοὺς πρὸς αἵματος, οὓς νῦν σὺ τοιοῖσδʼ ἐν πόνοισι κειμένους ὠθεῖς ἀθάπτους, οὐδʼ ἐπαισχύνει λέγων; εὖ νυν τόδʼ ἴσθι, τοῦτον εἰ βαλεῖτέ που, βαλεῖτε χἠμᾶς τρεῖς ὁμοῦ συγκειμένους. ἐπεὶ καλόν μοι τοῦδʼ ὑπερπονουμένῳ θανεῖν προδήλως μᾶλλον ἢ τῆς σῆς ὑπὲρ γυναικός, ἢ τοῦ σοῦ γʼ ὁμαίμονος λέγω; πρὸς ταῦθʼ ὅρα μὴ τοὐμόν, ἀλλὰ καὶ τὸ σόν· ὡς εἴ με πημανεῖς τι, βουλήσει ποτὲ καὶ δειλὸς εἶναι μᾶλλον ἢ ʼν ἐμοὶ θρασύς. ἄριστʼ Ὀδυσσεῦ, πάντʼ ἔχω σʼ ἐπαινέσαι λόγοισι, καί μʼ ἔψευσας ἐλπίδος πολύ. τούτῳ γὰρ ὢν ἔχθιστος Ἀργείων ἀνὴρ μόνος παρέστης χερσίν, οὐδʼ ἔτλης παρὼν θανόντι τῷδε ζῶν ἐφυβρίσαι μέγα, ὡς ὁ στρατηγὸς οὑπιβρόντητος μολὼν αὐτός τε χὠ ξύναιμος ἠθελησάτην λωβητὸν αὐτὸν ἐκβαλεῖν ταφῆς ἄτερ. τοιγάρ σφʼ Ὀλύμπου τοῦδʼ ὁ πρεσβεύων πατὴρ μνήμων τʼ Ἐρινὺς καὶ τελεσφόρος Δίκη κακοὺς κακῶς φθείρειαν, ὥσπερ ἤθελον τὸν ἄνδρα λώβαις ἐκβαλεῖν ἀναξίως. σὲ δʼ, ὦ γεραιοῦ σπέρμα Λαέρτου πατρός, τάφου μὲν ὀκνῶ τοῦδʼ ἐπιψαύειν ἐᾶν, μὴ τῷ θανόντι τοῦτο δυσχερὲς ποιῶ· τὰ δʼ ἄλλα καὶ ξύμπρασσε, κεἴ τινα στρατοῦ θέλεις κομίζειν, οὐδὲν ἄλγος ἕξομεν. ἐγὼ δὲ τἄλλα πάντα πορσυνῶ· σὺ δὲ ἀνὴρ καθʼ ἡμᾶς ἐσθλὸς ὢν ἐπίστασο. ἅλις· ἤδη γὰρ πολὺς ἐκτέταται χρόνος.  ἀλλʼ οἱ μὲν κοίλην κάπετον χερσὶ ταχύνατε, τοὶ δʼ ὑψίβατον τρίποδʼ ἀμφίπυρον λουτρῶν ὁσίων θέσθʼ ἐπίκαιρον· μία δʼ ἐκ κλισίας ἀνδρῶν ἴλη τὸν ὑπασπίδιον κόσμον φερέτω. παῖ, σὺ δὲ πατρός γʼ, ὅσον ἰσχύεις, φιλότητι θιγὼν πλευρὰς σὺν ἐμοὶ τάσδʼ ἐπικούφιζʼ· ἔτι γὰρ θερμαὶ σύριγγες ἄνω φυσῶσι μέλαν μένος.  ἀλλʼ ἄγε πᾶς, φίλος ὅστις ἀνὴρ φησὶ παρεῖναι, σούσθω, βάτω, τῷδʼ ἀνδρὶ πονῶν τῷ πάντʼ ἀγαθῷ κοὐδενί πω λῴονι θνητῶν Αἴαντος, ὅτʼ ἦν, τότε φωνῶ.