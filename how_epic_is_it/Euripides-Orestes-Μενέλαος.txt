ὦ δῶμα, τῇ μέν σʼ ἡδέως προσδέρκομαι Τροίαθεν ἐλθών, τῇ δʼ ἰδὼν καταστένω· κύκλῳ γὰρ εἱλιχθεῖσαν ἀθλίως κακοῖς οὐπώποτʼ ἄλλην μᾶλλον εἶδον ἑστίαν. Ἀγαμέμνονος μὲν γὰρ τύχας ἠπιστάμην καὶ θάνατον, οἵῳ πρὸς δάμαρτος ὤλετο, Μαλέᾳ προσίσχων πρῷραν· ἐκ δὲ κυμάτων ὁ ναυτίλοισι μάντις ἐξήγγειλέ μοι Νηρέως προφήτης Γλαῦκος, ἀψευδὴς θεός, ὅς μοι τόδʼ εἶπεν ἐμφανῶς κατασταθείς· Μενέλαε, κεῖται σὸς κασίγνητος θανών, λουτροῖσιν ἀλόχου περιπεσὼν πανυστάτοις. δακρύων δʼ ἔπλησεν ἐμέ τε καὶ ναύτας ἐμοὺς πολλῶν. ἐπεὶ δὲ Ναυπλίας ψαύω χθονός, ἤδη δάμαρτος ἐνθάδʼ ἐξορμωμένης, δοκῶν Ὀρέστην παῖδα τὸν Ἀγαμέμνονος φίλαισι χερσὶ περιβαλεῖν καὶ μητέρα, ὡς εὐτυχοῦντας, ἔκλυον ἁλιτύπων τινὸς τῆς Τυνδαρείας παιδὸς ἀνόσιον φόνον. καὶ νῦν ὅπου ʼστὶν εἴπατʼ, ὦ νεάνιδες, Ἀγαμέμνονος παῖς, ὃς τὰ δείνʼ ἔτλη κακά. βρέφος γὰρ ἦν τότʼ ἐν Κλυταιμήστρας χεροῖν, ὅτʼ ἐξέλειπον μέλαθρον ἐς Τροίαν ἰών, ὥστʼ οὐκ ἂν αὐτὸν γνωρίσαιμʼ ἂν εἰσιδών. ὦ θεοί, τί λεύσσω; τίνα δέδορκα νερτέρων; ὡς ἠγρίωσαι πλόκαμον αὐχμηρόν, τάλας. δεινὸν δὲ λεύσσεις ὀμμάτων ξηραῖς κόραις. ὦ παρὰ λόγον μοι σὴ φανεῖσʼ ἀμορφία. ἤκουσα, φείδου δʼ· ὀλιγάκις λέγειν κακά. τί χρῆμα πάσχεις; τίς σʼ ἀπόλλυσιν νόσος; πῶς φῄς; σοφόν τοι τὸ σαφές, οὐ τὸ μὴ σαφές. δεινὴ γὰρ ἡ θεός, ἀλλʼ ὅμως ἰάσιμος. ἤρξω δὲ λύσσης πότε; τίς ἡμέρα τότʼ ἦν; πότερα κατʼ οἴκους ἢ προσεδρεύων πυρᾷ; παρῆν τις ἄλλος, ὃς σὸν ὤρθευεν δέμας; ἐκ φασμάτων δὲ τάδε νοσεῖς· ποίων ὕπο; οἶδʼ ἃς ἔλεξας, ὀνομάσαι δʼ οὐ βούλομαι. αὗταί σε βακχεύουσι συγγενῆ φόνον; οὐ δεινὰ πάσχειν δεινὰ τοὺς εἰργασμένους. μὴ θάνατον εἴπῃς· τοῦτο μὲν γὰρ οὐ σοφόν. ἀμαθέστερός γʼ ὢν τοῦ καλοῦ καὶ τῆς δίκης. κᾆτʼ οὐκ ἀμύνει Λοξίας τοῖς σοῖς κακοῖς; πόσον χρόνον δὲ μητρὸς οἴχονται πνοαί; ὡς ταχὺ μετῆλθόν σʼ αἷμα μητέρος θεαί. πατρὸς δὲ δή τι σʼ ὠφελεῖ τιμωρία; τὰ πρὸς πόλιν δὲ πῶς ἔχεις δράσας τάδε; οὐδʼ ἥγνισαι σὸν αἷμα κατὰ νόμον χεροῖν; τίνες πολιτῶν ἐξαμιλλῶνταί σε γῆς; συνῆκα· Παλαμήδους σε τιμωρεῖ φόνου. τίς δʼ ἄλλος; ἦ που τῶν ἀπʼ Αἰγίσθου φίλων; Ἀγαμέμνονος δὲ σκῆπτρʼ ἐᾷ σʼ ἔχειν πόλις; τί δρῶντες ὅ τι καὶ σαφὲς ἔχεις εἰπεῖν ἐμοί; φεύγειν πόλιν τήνδʼ; ἢ θανεῖν ἢ μὴ θανεῖν; κᾆτʼ οὐχὶ φεύγεις γῆς ὑπερβαλὼν ὅρους; ἰδίᾳ πρὸς ἐχθρῶν ἢ πρὸς Ἀργείας χερός; ὦ μέλεος, ἥκεις συμφορᾶς ἐς τοὔσχατον. ὦ πρέσβυ, χαῖρε, Ζηνὸς ὁμόλεκτρον κάρα. τί γάρ; φίλου μοι πατρός ἐστιν ἔκγονος. πέφυκεν· εἰ δὲ δυστυχεῖ, τιμητέος. Ἑλληνικόν τοι τὸν ὁμόθεν τιμᾶν ἀεί. πᾶν τοὐξ ἀνάγκης δοῦλόν ἐστʼ ἐν τοῖς σοφοῖς. ὀργὴ γὰρ ἅμα σου καὶ τὸ γῆρας οὐ σοφόν. ἔασον· ἐν ἐμαυτῷ τι συννοούμενος ὅποι τράπωμαι τῆς τύχης ἀμηχανῶ. λέγʼ· εὖ γὰρ εἶπας· ἔστι δʼ οὗ σιγὴ λόγου κρείσσων γένοιτʼ ἄν. ἔστι δʼ οὗ σιγῆς λόγος. Ὀρέστʼ, ἐγώ τοι σὸν καταιδοῦμαι κάρα καὶ ξυμπονῆσαι σοῖς κακοῖσι βούλομαι· καὶ χρὴ γὰρ οὕτω τῶν ὁμαιμόνων κακὰ ξυνεκκομίζειν, δύναμιν ἢν διδῷ θεός, θνῄσκοντα καὶ κτείνοντα τοὺς ἐναντίους· τὸ δʼ αὖ δύνασθαι πρὸς θεῶν χρῄζω τυχεῖν. ἥκω γὰρ ἀνδρῶν συμμάχων κενὸν δόρυ ἔχων, πόνοισι μυρίοις ἀλώμενος, σμικρᾷ σὺν ἀλκῇ τῶν λελειμμένων φίλων. μάχῃ μὲν οὖν ἂν οὐχ ὑπερβαλοίμεθα Πελασγὸν Ἄργος· εἰ δὲ μαλθακοῖς λόγοις δυναίμεθʼ, ἐνταῦθʼ ἐλπίδος προσήκομεν. σμικροῖσι μὲν γὰρ μεγάλα πῶς ἕλοι τις ἄν; πόνοισιν; ἀμαθὲς καὶ τὸ βούλεσθαι τάδε. ὅταν γὰρ ἡβᾷ δῆμος εἰς ὀργὴν πεσών, ὅμοιον ὥστε πῦρ κατασβέσαι λάβρον· εἰ δʼ ἡσύχως τις αὑτὸν ἐντείνοντι μὲν χαλῶν ὑπείκοι καιρὸν εὐλαβούμενος, ἴσως ἂν ἐκπνεύσειεν· ἢν δʼ ἀνῇ πνοάς, τύχοις ἂν αὐτοῦ ῥᾳδίως ὅσον θέλεις. ἔνεστι δʼ οἶκτος, ἔνι δὲ καὶ θυμὸς μέγας, καραδοκοῦντι κτῆμα τιμιώτατον. ἐλθὼν δὲ Τυνδάρεών τέ σοι πειράσομαι πόλιν τε πεῖσαι τῷ λίαν χρῆσθαι καλῶς. καὶ ναῦς γὰρ ἐνταθεῖσα πρὸς βίαν ποδὶ ἔβαψεν, ἔστη δʼ αὖθις, ἢν χαλᾷ πόδα. μισεῖ γὰρ ὁ θεὸς τὰς ἄγαν προθυμίας, μισοῦσι δʼ ἀστοί· δεῖ δέ μʼ — οὐκ ἄλλως λέγω — σῴζειν σε σοφίᾳ, μὴ βίᾳ τῶν κρεισσόνων. ἀλκῇ δέ σʼ οὐκ ἄν, ᾗ σὺ δοξάζεις ἴσως, σῴσαιμʼ ἄν· οὐ γὰρ ῥᾴδιον λόγχῃ μιᾷ στῆσαι τροπαῖα τῶν κακῶν ἅ σοι πάρα. οὐ γάρ ποτʼ Ἄργους γαῖαν ἐς τὸ μαλθακὸν προσηγόμεσθα· νῦν δʼ ἀναγκαίως ἔχει. δούλοισιν εἶναι τοῖς σοφοῖσι τῆς τύχης ἥκω κλύων τὰ δεινὰ καὶ δραστήρια δισσοῖν λεόντοιν· οὐ γὰρ ἄνδρʼ αὐτὼ καλῶ. ἤκουσα γὰρ δὴ τὴν ἐμὴν ξυνάορον ὡς οὐ τέθνηκεν, ἀλλʼ ἄφαντος οἴχεται — κενὴν ἀκούσας βάξιν, ἣν φόβῳ σφαλεὶς ἤγγειλέ μοί τις. ἀλλὰ τοῦ μητροκτόνου τεχνάσματʼ ἐστὶ ταῦτα καὶ πολὺς γέλως. ἀνοιγέτω τις δῶμα· προσπόλοις λέγω ὠθεῖν πύλας τάσδʼ, ὡς ἂν ἀλλὰ παῖδʼ ἐμὴν ῥυσώμεθʼ ἀνδρῶν ἐκ χερῶν μιαιφόνων, καὶ τὴν τάλαιναν ἀθλίαν δάμαρτʼ ἐμὴν λάβωμεν, ᾗ δεῖ ξυνθανεῖν ἐμῇ χερὶ τοὺς διολέσαντας τὴν ἐμὴν ξυνάορον. ἔα, τί χρῆμα; λαμπάδων ὁρῶ σέλας, δόμων δʼ ἐπʼ ἄκρων τούσδε πυργηρουμένους, ξίφος δʼ ἐμῆς θυγατρὸς ἐπίφρουρον δέρῃ. οὐδέτερʼ· ἀνάγκη δʼ, ὡς ἔοικε, σου κλύειν. Ἑλένην φονεύσας ἐπὶ φόνῳ πράσσεις φόνον; ἀρνῇ κατακτὰς κἀφʼ ὕβρει λέγεις τάδε; τί χρῆμα δρᾶσαι; παρακαλεῖς γὰρ ἐς φόβον. ἀπόδος δάμαρτος νέκυν, ὅπως χώσω τάφῳ. ὁ μητροφόντης ἐπὶ φόνῳ πράσσει φόνον; οὐκ ἤρκεσέν σοι τὸ παρὸν αἷμα μητέρος; ἦ καὶ σύ, Πυλάδη, τοῦδε κοινωνεῖς φόνου; ἀλλʼ οὔτι χαίρων, ἤν γε μὴ φύγῃς πτεροῖς. ἦ γὰρ πατρῷον δῶμα πορθήσεις τόδε; κτεῖνʼ· ὡς κτανών γε τῶνδέ μοι δώσεις δίκην. ἆ ἆ, μηδαμῶς δράσῃς τάδε. ἦ γὰρ δίκαιον ζῆν σε; ποίας; εὖ γοῦν θίγοις ἂν χερνίβων — καὶ σφάγια πρὸ δορὸς καταβάλοις. ἁγνὸς γάρ εἰμι χεῖρας. τίς δʼ ἂν προσείποι σέ; ὅστις δὲ τιμᾷ μητέρα; οὔκουν σύ γε. ἄπαιρε θυγατρὸς φάσγανον. ἀλλὰ κτενεῖς μου θυγατέρα; οἴμοι, τί δράσω; πειθὼ τίνα; ἢ παῖδά μου φονεύσετε; ὦ τλῆμον Ἑλένη — σὲ σφάγιον ἐκόμισʼ ἐκ Φρυγῶν — πόνους πονήσας μυρίους. πέπονθα δεινά. ἔχεις με. ὦ γαῖα Δαναῶν ἱππίου τʼ Ἄργους κτίται, οὐκ εἶʼ ἐνόπλῳ ποδὶ βοηδρομήσετε; πᾶσαν γὰρ ὑμῶν ὅδε βιάζεται πόλιν ζῆν, αἷμα μητρὸς μυσαρὸν ἐξειργασμένος. ὦ Ζηνὸς Ἑλένη χαῖρε παῖ· ζηλῶ δέ σε θεῶν κατοικήσασαν ὄλβιον δόμον. Ὀρέστα, σοὶ δὲ παῖδʼ ἐγὼ κατεγγυῶ, Φοίβου λέγοντος· εὐγενὴς δʼ ἀπʼ εὐγενοῦς γήμας ὄναιο καὶ σὺ χὡ διδοὺς ἐγώ. πείθεσθαι χρεών.