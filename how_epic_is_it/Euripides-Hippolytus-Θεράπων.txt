ἄναξ — θεοὺς γὰρ δεσπότας καλεῖν χρεών — ἆρ’ ἄν τί μου δέξαιο βουλεύσαντος εὖ; οἶσθ’ οὖν βροτοῖσιν ὃς καθέστηκεν νόμος μισεῖν τὸ σεμνὸν καὶ τὸ μὴ πᾶσιν φίλον. ἐν δ’ εὐπροσηγόροισιν ἔστι τις χάρις; ἦ κἀν θεοῖσι ταὐτὸν ἐλπίζεις τόδε; πῶς οὖν σὺ σεμνός, δαίμον’ οὐ προσεννέπων τήνδ’, ἣ πύλαισι σαῖς ἐφέστηκεν Κύπρις. σεμνός γε μέντοι κἀπίσημος ἐν βροτοῖς. εὐδαιμονοίης νοῦν ἔχων ὅσον σε δεῖ. τιμαῖσιν, ὦ παῖ, δαιμόνων χρῆσθαι χρεών. ἡμεῖς δέ — τοὺς νέους γὰρ οὐ μιμητέον, φρονοῦντας  οὕτως — ὡς πρέπει δούλοις λέγειν, προσευξόμεσθα τοῖσι σοῖς ἀγάλμασιν, δέσποινα Κύπρι. χρὴ δὲ συγγνώμην ἔχειν, εἴ τίς σ’ ὑφ’ ἥβης σπλάγχνον ἔντονον φέρων μάταια βάζει· μὴ δόκει τούτων κλύειν· σοφωτέρους γὰρ χρὴ βροτῶν εἶναι θεούς.