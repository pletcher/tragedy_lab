ἐμοὶ μὲν οὐδεὶς μῦθος, Ἀντιγόνη, φίλων οὔθʼ ἡδὺς οὔτʼ ἀλγεινὸς ἵκετʼ ἐξ ὅτου δυοῖν ἀδελφοῖν ἐστερήθημεν δύο, μιᾷ θανόντοιν ἡμέρᾳ διπλῇ χερί· ἐπεὶ δὲ φροῦδός ἐστιν Ἀργείων στρατὸς ἐν νυκτὶ τῇ νῦν, οὐδὲν οἶδʼ ὑπέρτερον, οὔτʼ εὐτυχοῦσα μᾶλλον οὔτʼ ἀτωμένη. τί δʼ ἔστι; δηλοῖς γάρ τι καλχαίνουσʼ ἔπος. τί δʼ, ὦ ταλαῖφρον, εἰ τάδʼ ἐν τούτοις, ἐγὼ λύουσʼ ἂν ἢ ʼφάπτουσα προσθείμην πλέον; ποῖόν τι κινδύνευμα; ποῦ γνώμης ποτʼ εἶ; ἦ γὰρ νοεῖς θάπτειν σφʼ, ἀπόρρητον πόλει; ὦ σχετλία, Κρέοντος ἀντειρηκότος; οἴμοι. φρόνησον, ὦ κασιγνήτη, πατὴρ ὡς νῷν ἀπεχθὴς δυσκλεής τʼ ἀπώλετο, πρὸς αὐτοφώρων ἀμπλακημάτων διπλᾶς ὄψεις ἀράξας αὐτὸς αὐτουργῷ χερί. ἔπειτα μήτηρ καὶ γυνή, διπλοῦν ἔπος, πλεκταῖσιν ἀρτάναισι λωβᾶται βίον· τρίτον δʼ ἀδελφὼ δύο μίαν καθʼ ἡμέραν αὐτοκτονοῦντε τὼ ταλαιπώρω μόρον κοινὸν κατειργάσαντʼ ἐπαλλήλοιν χεροῖν. νῦν δʼ αὖ μόνα δὴ νὼ λελειμμένα σκόπει ὅσῳ κάκιστʼ ὀλούμεθʼ, εἰ νόμου βίᾳ ψῆφον τυράννων ἢ κράτη παρέξιμεν. ἀλλʼ ἐννοεῖν χρὴ τοῦτο μὲν γυναῖχʼ ὅτι ἔφυμεν, ὡς πρὸς ἄνδρας οὐ μαχουμένα. ἔπειτα δʼ οὕνεκʼ ἀρχόμεσθʼ ἐκ κρεισσόνων, καὶ ταῦτʼ ἀκούειν κἄτι τῶνδʼ ἀλγίονα. ἐγὼ μὲν οὖν αἰτοῦσα τοὺς ὑπὸ χθονὸς ξύγγνοιαν ἴσχειν, ὡς βιάζομαι τάδε, τοῖς ἐν τέλει βεβῶσι πείσομαι· τὸ γὰρ περισσὰ πράσσειν οὐκ ἔχει νοῦν οὐδένα. ἐγὼ μὲν οὐκ ἄτιμα ποιοῦμαι, τὸ δὲ βίᾳ πολιτῶν δρᾶν ἔφυν ἀμήχανος. οἴμοι ταλαίνης, ὡς ὑπερδέδοικά σου. ἀλλʼ οὖν προμηνύσῃς γε τοῦτο μηδενὶ τοὔργον, κρυφῇ δὲ κεῦθε, σὺν δʼ αὔτως ἐγώ. θερμὴν ἐπὶ ψυχροῖσι καρδίαν ἔχεις. εἰ καὶ δυνήσει γʼ· ἀλλʼ ἀμηχάνων ἐρᾷς. ἀρχὴν δὲ θηρᾶν οὐ πρέπει τἀμήχανα. ἀλλʼ εἰ δοκεῖ σοι, στεῖχε· τοῦτο δʼ ἴσθʼ ὅτι ἄνους μὲν ἔρχει, τοῖς φίλοις δʼ ὀρθῶς φίλη. δέδρακα τοὔργον, εἴπερ ἥδʼ ὁμορροθεῖ καὶ ξυμμετίσχω καὶ φέρω τῆς αἰτίας. ἀλλʼ ἐν κακοῖς τοῖς σοῖσιν οὐκ αἰσχύνομαι ξύμπλουν ἐμαυτὴν τοῦ πάθους ποιουμένη. μήτοι, κασιγνήτη, μʼ ἀτιμάσῃς τὸ μὴ οὐ θανεῖν τε σὺν σοὶ τὸν θανόντα θʼ ἁγνίσαι. καὶ τίς βίος μοι σοῦ λελειμμένῃ φίλος; τί ταῦτʼ ἀνιᾷς μʼ, οὐδὲν ὠφελουμένη; τί δῆτʼ ἂν ἀλλὰ νῦν σʼ ἔτʼ ὠφελοῖμʼ ἐγώ; οἴμοι τάλαινα, κἀμπλάκω τοῦ σοῦ μόρου; ἀλλʼ οὐκ ἐπʼ ἀρρήτοις γε τοῖς ἐμοῖς λόγοις. καὶ μὴν ἴση νῷν ἐστιν ἡ ʼξαμαρτία. οὐ γάρ ποτʼ, ὦναξ, οὐδʼ ὃς ἂν βλάστῃ μένει νοῦς τοῖς κακῶς πράσσουσιν, ἀλλʼ ἐξίσταται. τί γὰρ μόνῃ μοι τῆσδʼ ἄτερ βιώσιμον; ἀλλὰ κτενεῖς νυμφεῖα τοῦ σαυτοῦ τέκνου; οὐχ ὥς γʼ ἐκείνῳ τῇδέ τʼ ἦν ἡρμοσμένα.