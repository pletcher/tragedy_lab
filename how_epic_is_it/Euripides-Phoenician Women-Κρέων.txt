ἦ πόλλʼ ἐπῆλθον εἰσιδεῖν χρῄζων σʼ, ἄναξ Ἐτεόκλεες, πέριξ δὲ Καδμείων πύλας φυλακάς τʼ ἐπῆλθον σὸν δέμας θηρώμενος. ἤκουσα μεῖζον αὐτὸν ἢ Θήβας φρονεῖν, κήδει τʼ Ἀδράστου καὶ στρατῷ πεποιθότα. ἀλλʼ ἐς θεοὺς χρὴ ταῦτʼ ἀναρτήσαντʼ ἔχειν· ἃ δʼ ἐμποδὼν μάλιστα, ταῦθʼ ἥκω φράσων. ἥκει τις αἰχμάλωτος Ἀργείων πάρα. μέλλειν πέριξ πύργοισι Καδμείων πόλιν ὅπλοις ἑλίξειν αὐτίκʼ Ἀργείων στρατόν. ποῖ; μῶν νεάζων οὐχ ὁρᾷς ἃ χρή σʼ ὁρᾶν; σμικρὸν τὸ πλῆθος τῆσδε γῆς, οἳ δʼ ἄφθονοι. ἔχει τινʼ ὄγκον τἄργος Ἑλλήνων πάρα. θέλοιμʼ ἄν· ἀλλὰ τοῦθʼ ὁρῶ πολλοῦ πόνου. καὶ μὴν τὸ νικᾶν ἐστι πᾶν εὐβουλία. πάσας γε, πρὶν κίνδυνον εἰς ἅπαξ μολεῖν. εἴπερ σφαλείς γε δεῦρο σωθήσῃ πάλιν. ἐνδυστυχῆσαι δεινὸν εὐφρόνης κνέφας. ἔκπληξις ἂν γένοιτο· νικῆσαι δὲ δεῖ. ἅπαν κάκιον τοῦ φυλάσσεσθαι καλῶς. κἀκεῖ πέφρακται λαὸς ἅρμασιν πέριξ. μὴ δῆτα· βουλεύου δʼ, ἐπείπερ εἶ σοφός. ἕπτʼ ἄνδρας αὐτοῖς φασιν, ὡς ἤκουσʼ ἐγώ — λόχων ἀνάσσειν ἑπτὰ προσκεῖσθαι πύλαις. ἕπτʼ ἄνδρας αὐτοῖς καὶ σὺ πρὸς πύλαις ἑλοῦ. λόχων, προκρίνας οἵπερ ἀλκιμώτατοι. καὶ ξυστρατήγους γʼ· εἷς δʼ ἀνὴρ οὐ πάνθʼ ὁρᾷ. ἀμφότερον· ἀπολειφθὲν γὰρ οὐδὲν θάτερον. θάρσει· πέλας γάρ, Τειρεσία, φίλοισι σοῖς ἐξώρμισαι σὸν πόδα· λαβοῦ δʼ αὐτοῦ, τέκνον· ὡς πᾶσʼ ἀπήνη πούς τε πρεσβύτου φιλεῖ χειρὸς θυραίας ἀναμένειν κουφίσματα. οὔπω λελήσμεθʼ· ἀλλὰ σύλλεξαι σθένος καὶ πνεῦμʼ ἄθροισον, αἶπος ἐκβαλὼν ὁδοῦ. οἰωνὸν ἐθέμην καλλίνικα σὰ στέφη· ἐν γὰρ κλύδωνι κείμεθʼ, ὥσπερ οἶσθα σύ, δορὸς Δαναϊδῶν, καὶ μέγας Θήβαις ἀγών. βασιλεὺς μὲν οὖν βέβηκε κοσμηθεὶς ὅπλοις ἤδη πρὸς ἀλκὴν Ἐτεοκλῆς Μυκηνίδα· ἐμοὶ δʼ ἐπέσταλκʼ ἐκμαθεῖν σέθεν πάρα, τί δρῶντες ἂν μάλιστα σώσαιμεν πόλιν. ἐπίσχες αὐτοῦ, πρέσβυ. μεῖνον, τί φεύγεις; φράσον πολίταις καὶ πόλει σωτηρίαν. καὶ πῶς πατρῴαν γαῖαν οὐ σῷσαι θέλω; ἐς γὰρ τί μᾶλλον δεῖ προθυμίαν ἔχειν; ὅδʼ οὐ μακρὰν ἄπεστι, πλησίον δὲ σοῦ. ἐμὸς πεφυκὼς παῖς ἃ δεῖ σιγήσεται. κλύων γὰρ ἂν τέρποιτο τῆς σωτηρίας. τί φῄς; τίνʼ εἶπας τόνδε μῦθον, ὦ γέρον; ὦ πολλὰ λέξας ἐν βραχεῖ χρόνῳ κακά. οὐκ ἔκλυον, οὐκ ἤκουσα· χαιρέτω πόλις. χαίρων ἴθʼ· οὐ γὰρ σῶν με δεῖ μαντευμάτων. ὦ πρός σε γονάτων καὶ γερασμίου τριχὸς — σίγα· πόλει δὲ τούσδε μὴ λέξῃς λόγους. τί δή με δράσεις; παῖδά μου κατακτενεῖς; ἐκ τοῦ δʼ ἐμοὶ τόδʼ ἦλθε καὶ τέκνῳ κακόν; τί δʼ ἄν τις εἴποι; δῆλον οἵ γʼ ἐμοὶ λόγοι. ἐγὼ γὰρ οὔποτʼ ἐς τόδʼ εἶμι συμφορᾶς, ὥστε σφαγέντα παῖδα προσθεῖναι πόλει. πᾶσιν γὰρ ἀνθρώποισι φιλότεκνος βίος, οὐδʼ ἂν τὸν αὑτοῦ παῖδά τις δοίη κτανεῖν. μή μʼ εὐλογείτω τἀμά τις κτείνων τέκνα. αὐτὸς δʼ — ἐν ὡραίῳ γὰρ ἕσταμεν βίου — θνῄσκειν ἕτοιμος πατρίδος ἐκλυτήριον. ἀλλʼ εἶα, τέκνον, πρὶν μαθεῖν πᾶσαν πόλιν, ἀκόλαστʼ ἐάσας μάντεων θεσπίσματα, φεῦγʼ ὡς τάχιστα τῆσδʼ ἀπαλλαχθεὶς χθονός· λέξει γὰρ ἀρχαῖς καὶ στρατηλάταις τάδε, πύλας ἐφʼ ἑπτὰ καὶ λοχαγέτας μολών· κἂν μὲν φθάσωμεν, ἔστι σοι σωτηρία· ἢν δʼ ὑστερήσῃς, οἰχόμεσθα, κατθανῇ. ὅπου χθονὸς τῆσδʼ ἐκποδὼν μάλιστʼ ἔσῃ. Δελφοὺς περάσας — Αἰτωλίδʼ ἐς γῆν. Θεσπρωτὸν οὖδας. ἔγνως. πόμπιμος ὁ δαίμων. ἐγὼ πορεύσω χρυσόν. οἴμοι, τί δράσω; πότερʼ ἐμαυτὸν ἢ πόλιν στένω δακρύσας, ἣν πέριξ ἔχει νέφος τοιοῦτον ὥστε διʼ Ἀχέροντος ἱέναι; ἐμός τε γὰρ παῖς γῆς ὄλωλʼ ὑπερθανών, τοὔνομα λαβὼν γενναῖον, ἀνιαρὸν δʼ ἐμοί· ὃν ἄρτι κρημνῶν ἐκ δρακοντείων ἑλὼν αὐτοσφαγῆ δύστηνος ἐκόμισʼ ἐν χεροῖν, βοᾷ δὲ δῶμα πᾶν· ἐγὼ δʼ ἥκω μέτα γέρων ἀδελφὴν γραῖαν Ἰοκάστην, ὅπως λούσῃ προθῆταί τʼ οὐκέτʼ ὄντα παῖδʼ ἐμόν. τοῖς γὰρ θανοῦσι χρὴ τὸν οὐ τεθνηκότα τιμὰς διδόντα χθόνιον εὐσεβεῖν θεόν. ποῖ; κἀπὶ ποίαν συμφοράν; σήμαινέ μοι. πῶς φῄς; νέκυν τοι παιδὸς ἀγαπάζων ἐμοῦ οὐκ ἐς τόδʼ ἦλθον ὥστε καὶ τάδʼ εἰδέναι. οἴμοι, τὸ μὲν σημεῖον εἰσορῶ τόδε, σκυθρωπὸν ὄμμα καὶ πρόσωπον ἀγγέλου στείχοντος, ὃς πᾶν ἀγγελεῖ τὸ δρώμενον. οἰχόμεσθʼ· οὐκ εὐπροσώποις φροιμίοις ἄρχῃ λόγου. πρὸς πεπραγμένοισιν ἄλλοις πήμασιν. λέγεις δὲ τί; αἰαῖ· μεγάλα μοι θροεῖς πάθεα καὶ πόλει. ὦ δώματʼ εἰσηκούσατʼ Οἰδίπου τάδε παίδων ὁμοίαις συμφοραῖς ὀλωλότων; οἴμοι ξυμφορᾶς βαρυποτμωτάτας, οἴμοι κακῶν δύστηνος· ὦ τάλας ἐγώ. καὶ πῶς γένοιτʼ ἂν τῶνδε δυσποτμώτερα; ὦ τλῆμον, οἷον τέρμονʼ, Ἰοκάστη, βίου γάμων τε τῶν σῶν Σφιγγὸς αἰνιγμοὺς ἔτλης. πῶς καὶ πέπρακται διπτύχων παίδων φόνος ἀρᾶς τʼ ἀγώνισμʼ Οἰδίπου; σήμαινέ μοι. οἴκτων μὲν ἤδη λήγεθʼ, ὡς ὥρα τάφου μνήμην τίθεσθαι· τόνδε δʼ, Οἰδίπου, λόγον ἄκουσον· ἀρχὰς τῆσδε γῆς ἔδωκέ μοι Ἐτεοκλέης παῖς σός, γάμων φερνὰς διδοὺς Αἵμονι κόρης τε λέκτρον Ἀντιγόνης σέθεν. οὐκ οὖν σʼ ἐάσω τήνδε γῆν οἰκεῖν ἔτι· σαφῶς γὰρ εἶπε Τειρεσίας οὐ μή ποτε σοῦ τήνδε γῆν οἰκοῦντος εὖ πράξειν πόλιν. ἀλλʼ ἐκκομίζου. καὶ τάδʼ οὐχ ὕβρει λέγω οὐδʼ ἐχθρὸς ὢν σός, διὰ δὲ τοὺς ἀλάστορας τοὺς σοὺς δεδοικὼς μή τι γῆ πάθῃ κακόν. σοί τʼ εὖ λέλεκται γόνατα μὴ χρῴζειν ἐμά, ἐγὼ δὲ ναίειν σʼ οὐκ ἐάσαιμʼ ἂν χθόνα. νεκρῶν δὲ τῶνδε τὸν μὲν ἐς δόμους χρεὼν ἤδη κομίζειν, τόνδε δʼ, ὃς πέρσων πόλιν πατρίδα σὺν ἄλλοις ἦλθε, Πολυνείκους νέκυν ἐκβάλετʼ ἄθαπτον τῆσδʼ ὅρων ἔξω χθονός. κηρύξεται δὲ πᾶσι Καδμείοις τάδε· ὃς ἂν νεκρὸν τόνδʼ ἢ καταστέφων ἁλῷ ἢ γῇ καλύπτων, θάνατον ἀνταλλάξεται. ἐᾶν δʼ ἄκλαυτον, ἄταφον, οἰωνοῖς βοράν. σὺ δʼ ἐκλιποῦσα τριπτύχους θρήνους νεκρῶν κόμιζε σαυτήν, Ἀντιγόνη, δόμων ἔσω καὶ παρθενεύου τὴν ἰοῦσαν ἡμέραν μένουσʼ, ἐν ᾗ σε λέκτρον Αἵμονος μένει. Ἐτεοκλέους βουλεύματʼ, οὐχ ἡμῶν, τάδε. πῶς; τἀντεταλμένʼ οὐ δίκαιον ἐκπονεῖν; τί δʼ; οὐ δικαίως ὅδε κυσὶν δοθήσεται; εἴπερ γε πόλεως ἐχθρὸς ἦν οὐκ ἐχθρὸς ὤν. καὶ τῷ τάφῳ νυν τὴν δίκην παρασχέτω. ἄταφος ὅδʼ ἁνήρ, ὡς μάθῃς, γενήσεται. σαυτὴν ἄρʼ ἐγγὺς τῷδε συνθάψεις νεκρῷ. λάζυσθε τήνδε κἀς δόμους κομίζετε. ἔκρινʼ ὁ δαίμων, παρθένʼ, οὐχ ἃ σοὶ δοκεῖ. ὡς οὔτις ἀμφὶ τῷδʼ ὑγρὰν θήσει κόνιν. μάταια μοχθεῖς· οὐ γὰρ ἂν τύχοις τάδε. ἓν τοῦτʼ ἂν εἴη τῶν ἀπορρήτων πόλει. οὐκ ἔσθʼ ὅπως σὺ τόνδε τιμήσεις νέκυν. οὐ μὴ ἐς γάμους σοὺς συμφορὰν κτήσῃ γόοις. πολλή σʼ ἀνάγκη· ποῖ γὰρ ἐκφεύξῃ λέχος; εἶδες τὸ τόλμημʼ οἷον ἐξωνείδισεν; τί δʼ ἐκπροθυμῇ τῶνδʼ ἀπηλλάχθαι γάμων; γενναιότης σοι, μωρία δʼ ἔνεστί τις. ἴθʼ, οὐ φονεύσεις παῖδʼ ἐμόν, λίπε χθόνα.