Πέλοψ ὁ Ταντάλειος ἐς Πῖσαν μολὼν θοαῖσιν ἵπποις Οἰνομάου γαμεῖ κόρην, ἐξ ἧς Ἀτρεὺς ἔβλαστεν· Ἀτρέως δὲ παῖς Μενέλαος Ἀγαμέμνων τε· τοῦ δʼ ἔφυν ἐγώ τῆς Τυνδαρείας θυγατρὸς Ἰφιγένεια παῖς, ἣν ἀμφὶ δίναις ἃς θάμʼ Εὔριπος πυκναῖς αὔραις ἑλίσσων κυανέαν ἅλα στρέφει, ἔσφαξεν Ἑλένης οὕνεχʼ, ὡς δοκεῖ, πατὴρ Ἀρτέμιδι κλειναῖς ἐν πτυχαῖσιν Αὐλίδος. ἐνταῦθα γὰρ δὴ χιλίων ναῶν στόλον Ἑλληνικὸν συνήγαγʼ Ἀγαμέμνων ἄναξ, τὸν καλλίνικον στέφανον Ἰλίου θέλων λαβεῖν Ἀχαιοῖς τούς θʼ ὑβρισθέντας γάμους Ἑλένης μετελθεῖν, Μενέλεῳ χάριν φέρων. δεινῆς δʼ ἀπλοίας πνευμάτων τε τυγχάνων, ἐς ἔμπυρʼ ἦλθε, καὶ λέγει Κάλχας τάδε· ὦ τῆσδʼ ἀνάσσων Ἑλλάδος στρατηγίας, Ἀγάμεμνον, οὐ μὴ ναῦς ἀφορμίσῃ χθονός, πρὶν ἂν κόρην σὴν Ἰφιγένειαν Ἄρτεμις λάβῃ σφαγεῖσαν· ὅ τι γὰρ ἐνιαυτὸς τέκοι κάλλιστον, ηὔξω φωσφόρῳ θύσειν θεᾷ. παῖδʼ οὖν ἐν οἴκοις σὴ Κλυταιμήστρα δάμαρ τίκτει — τὸ καλλιστεῖον εἰς ἔμʼ ἀναφέρων — ἣν χρή σε θῦσαι. καί μʼ Ὀδυσσέως τέχναις μητρὸς παρείλοντʼ ἐπὶ γάμοις Ἀχιλλέως. ἐλθοῦσα δʼ Αὐλίδʼ ἡ τάλαινʼ ὑπὲρ πυρᾶς μεταρσία ληφθεῖσʼ ἐκαινόμην ξίφει· ἀλλʼ ἐξέκλεψεν ἔλαφον ἀντιδοῦσά μου Ἄρτεμις Ἀχαιοῖς, διὰ δὲ λαμπρὸν αἰθέρα πέμψασά μʼ ἐς τήνδʼ ᾤκισεν Ταύρων χθόνα, οὗ γῆς ἀνάσσει βαρβάροισι βάρβαρος Θόας, ὃς ὠκὺν πόδα τιθεὶς ἴσον πτεροῖς ἐς τοὔνομʼ ἦλθε τόδε ποδωκείας χάριν. ναοῖσι δʼ ἐν τοῖσδʼ ἱερέαν τίθησί με· ὅθεν νόμοισι τοῖσιν ἥδεται θεὰ Ἄρτεμις, ἑορτῆς, τοὔνομʼ ἧς καλὸν μόνον — τὰ δʼ ἄλλα σιγῶ, τὴν θεὸν φοβουμένη — θύω γὰρ ὄντος τοῦ νόμου καὶ πρὶν πόλει, ὃς ἂν κατέλθῃ τήνδε γῆν Ἕλλην ἀνήρ. κατάρχομαι μέν, σφάγια δʼ ἄλλοισιν μέλει ἄρρητʼ ἔσωθεν τῶνδʼ ἀνακτόρων θεᾶς. ἃ καινὰ δʼ ἥκει νὺξ φέρουσα φάσματα, λέξω πρὸς αἰθέρʼ, εἴ τι δὴ τόδʼ ἔστʼ ἄκος. ἔδοξʼ ἐν ὕπνῳ τῆσδʼ ἀπαλλαχθεῖσα γῆς οἰκεῖν ἐν Ἄργει, παρθένοισι δʼ ἐν μέσαις εὕδειν, χθονὸς δὲ νῶτα σεισθῆναι σάλῳ, φεύγειν δὲ κἄξω στᾶσα θριγκὸν εἰσιδεῖν δόμων πίτνοντα, πᾶν δʼ ἐρείψιμον στέγος βεβλημένον πρὸς οὖδας ἐξ ἄκρων σταθμῶν. μόνος λελεῖφθαι στῦλος εἷς ἔδοξέ μοι δόμων πατρῴων, ἐκ δʼ ἐπικράνων κόμας ξανθὰς καθεῖναι, φθέγμα δʼ ἀνθρώπου λαβεῖν, κἀγὼ τέχνην τήνδʼ ἣν ἔχω ξενοκτόνον τιμῶσʼ ὑδραίνειν αὐτὸν ὡς θανούμενον, κλαίουσα. τοὔναρ δʼ ὧδε συμβάλλω τόδε· τέθνηκʼ Ὀρέστης, οὗ κατηρξάμην ἐγώ. στῦλοι γὰρ οἴκων παῖδές εἰσιν ἄρσενες· θνῄσκουσι δʼ οὓς ἂν χέρνιβες βάλωσʼ ἐμαί. οὐδʼ αὖ συνάψαι τοὔναρ ἐς φίλους ἔχω· Στροφίῳ γὰρ οὐκ ἦν παῖς, ὅτʼ ὠλλύμην ἐγώ. νῦν οὖν ἀδελφῷ βούλομαι δοῦναι χοὰς παροῦσʼ ἀπόντι — ταῦτα γὰρ δυναίμεθʼ ἄν — σὺν προσπόλοισιν, ἃς ἔδωχʼ ἡμῖν ἄναξ Ἑλληνίδας γυναῖκας. ἀλλʼ ἐξ αἰτίας οὔπω τίνος πάρεισιν; εἶμʼ ἔσω δόμων ἐν οἷσι ναίω τῶνδʼ ἀνακτόρων θεᾶς. ἰὼ δμωαί, δυσθρηνήτοις ὡς θρήνοις ἔγκειμαι, τᾶς οὐκ εὐμούσου μολπᾶς βοὰν ἀλύροις ἐλέγοις, αἰαῖ, αἰαῖ, κηδείοις οἴκτοισιν· αἵ μοι συμβαίνουσʼ ἆται, σύγγονον ἁμὸν κατακλαιομένα ζωᾶς, οἵαν οἵαν ἰδόμαν ὄψιν ὀνείρων νυκτός, τᾶς ἐξῆλθʼ ὄρφνα. ὀλόμαν ὀλόμαν· οὐκ εἴσʼ οἶκοι πατρῷοι· οἴμοι μοι φροῦδος γέννα. φεῦ φεῦ τῶν Ἄργει μόχθων. ἰὼ δαῖμον, μόνον ὅς με κασίγνητον συλᾷς Ἀίδᾳ πέμψας, ᾧ τάσδε χοὰς μέλλω κρατῆρά τε τὸν φθιμένων ὑδραίνειν γαίας ἐν νώτοις πηγάς τʼ οὐρείων ἐκ μόσχων Βάκχου τʼ οἰνηρὰς λοιβὰς ξουθᾶν τε πόνημα μελισσᾶν, ἃ νεκροῖς θελκτήρια κεῖται. ἀλλʼ ἔνδος μοι πάγχρυσον τεῦχος καὶ λοιβὰν Ἅιδα. ὦ κατὰ γαίας Ἀγαμεμνόνιον θάλος, ὡς φθιμένῳ τάδε σοι πέμπω· δέξαι δʼ· οὐ γὰρ πρὸς τύμβον σοι ξανθὰν χαίταν, οὐ δάκρυʼ οἴσω. τηλόσε γὰρ δὴ σᾶς ἀπενάσθην πατρίδος καὶ ἐμᾶς, ἔνθα δοκήμασι κεῖμαι σφαχθεῖσʼ ἁ τλάμων. ἐξ ἀρχᾶς μοι δυσδαίμων δαίμων τᾶς ματρὸς ζώνας καὶ νυκτὸς κείνας· ἐξ ἀρχᾶς λόχιαι στερρὰν παιδείαν Μοῖραι ξυντείνουσιν θεαί, τᾷ μναστευθείσᾳ ʼξ Ἑλλάνων, ἃν πρωτόγονον θάλος ἐν θαλάμοις Λήδας ἁ τλάμων κούρα σφάγιον πατρῴᾳ λώβᾳ καὶ θῦμʼ οὐκ εὐγάθητον ἔτεκεν, ἔτρεφεν εὐκταίαν· ἱππείοις δʼ ἐν δίφροισι ψαμάθων Αὐλίδος ἐπέβασαν νύμφαιον, οἴμοι, δύσνυμφον τῷ τᾶς Νηρέως κούρας, αἰαῖ. νῦν δʼ ἀξείνου πόντου ξείνα δυσχόρτους οἴκους ναίω, ἄγαμος ἄτεκνος ἄπολις ἄφιλος, οὐ τὰν Ἄργει μέλπουσʼ Ἥραν οὐδʼ ἱστοῖς ἐν καλλιφθόγγοις κερκίδι Παλλάδος Ἀτθίδος εἰκὼ καὶ Τιτάνων ποικίλλουσʼ, ἀλλʼ αἱμόρραντον δυσφόρμιγγα ξείνων αἱμάσσουσʼ ἄταν βωμούς, οἰκτράν τʼ αἰαζόντων αὐδὰν οἰκτρόν τʼ ἐκβαλλόντων δάκρυον. καὶ νῦν κείνων μέν μοι λάθα, τὸν δʼ Ἄργει δμαθέντα κλαίω σύγγονον, ὃν ἔλιπον ἐπιμαστίδιον, ἔτι βρέφος, ἔτι νέον, ἔτι θάλος ἐν χερσὶν ματρὸς πρὸς στέρνοις τʼ Ἄργει σκηπτοῦχον Ὀρέσταν. τί δʼ ἔστι τοῦ παρόντος ἐκπλῆσσον λόγου; ποδαποί; τίνος γῆς σχῆμʼ ἔχουσιν οἱ ξένοι; οὐδʼ ὄνομʼ ἀκούσας οἶσθα τῶν ξένων φράσαι; τοῦ ξυζύγου δὲ τοῦ ξένου τί τοὔνομʼ ἦν; πῶς δʼ εἴδετʼ αὐτοὺς κἀντυχόντες εἵλετε; καὶ τίς θαλάσσης βουκόλοις κοινωνία; ἐκεῖσε δὴ ʼπάνελθε, πῶς νιν εἵλετε τρόπῳ θʼ ὁποίῳ· τοῦτο γὰρ μαθεῖν θέλω. χρόνιοι γὰρ ἥκουσʼ· οὐδέ πω βωμὸς θεᾶς Ἑλληνικαῖσιν ἐξεφοινίχθη ῥοαῖς. εἶἑν· σὺ μὲν κόμιζε τοὺς ξένους μολών, τὰ δʼ ἐνθάδʼ ἡμεῖς ὅσια φροντιούμεθα — ὦ καρδία τάλαινα, πρὶν μὲν ἐς ξένους γαληνὸς ἦσθα καὶ φιλοικτίρμων ἀεί, ἐς θοὑμόφυλον ἀναμετρουμένη δάκρυ, Ἕλληνας ἄνδρας ἡνίκʼ ἐς χέρας λάβοις. νῦν δʼ ἐξ ὀνείρων οἷσιν ἠγριώμεθα, δοκοῦσʼ Ὀρέστην μηκέθʼ ἥλιον βλέπειν, δύσνουν με λήψεσθʼ, οἵτινές ποθʼ ἥκετε. καὶ τοῦτʼ ἄρʼ ἦν ἀληθές, ᾐσθόμην, φίλαι· οἱ δυστυχεῖς γὰρ τοῖσι δυστυχεστέροις αὐτοὶ κακῶς πράξαντες οὐ φρονοῦσιν εὖ. ἀλλʼ οὔτε πνεῦμα Διόθεν ἦλθε πώποτε, οὐ πορθμίς, ἥτις διὰ πέτρας Συμπληγάδας Ἑλένην ἀπήγαγʼ ἐνθάδʼ, ἥ μʼ ἀπώλεσεν, Μενέλεών θʼ, ἵνʼ αὐτοὺς ἀντετιμωρησάμην, τὴν ἐνθάδʼ Αὖλιν ἀντιθεῖσα τῆς ἐκεῖ, οὗ μʼ ὥστε μόσχον Δαναΐδαι χειρούμενοι ἔσφαζον, ἱερεὺς δʼ ἦν ὁ γεννήσας πατήρ. οἴμοι — κακῶν γὰρ τῶν τότʼ οὐκ ἀμνημονῶ — ὅσας γενείου χεῖρας ἐξηκόντισα γονάτων τε τοῦ τεκόντος, ἐξαρτωμένη, λέγουσα τοιάδʼ· ὦ πάτερ, νυμφεύομαι νυμφεύματʼ αἰσχρὰ πρὸς σέθεν· μήτηρ δʼ ἐμὲ σέθεν κατακτείνοντος Ἀργεῖαί τε νῦν ὑμνοῦσιν ὑμεναίοισιν, αὐλεῖται δὲ πᾶν μέλαθρον· ἡμεῖς δʼ ὀλλύμεσθα πρὸς σέθεν. Ἅιδης Ἀχιλλεὺς ἦν ἄρʼ, οὐχ ὁ Πηλέως, ὅν μοι προσείσας πόσιν, ἐν ἁρμάτων ὄχοις ἐς αἱματηρὸν γάμον ἐπόρθμευσας δόλῳ. ἐγὼ δὲ λεπτῶν ὄμμα διὰ καλυμμάτων ἔχουσʼ, ἀδελφόν τʼ οὐκ ἀνειλόμην χεροῖν, — ὃς νῦν ὄλωλεν — οὐ κασιγνήτῃ στόμα συνῆψʼ ὑπʼ αἰδοῦς, ὡς ἰοῦσʼ ἐς Πηλέως μέλαθρα· πολλὰ δʼ ἀπεθέμην ἀσπάσματα ἐς αὖθις, ὡς ἥξουσʼ ἐς Ἄργος αὖ πάλιν. ὦ τλῆμον, εἰ τέθνηκας, ἐξ οἵων καλῶν ἔρρεις, Ὀρέστα, καὶ πατρὸς ζηλωμάτων — τὰ τῆς θεοῦ δὲ μέμφομαι σοφίσματα, ἥτις βροτῶν μὲν ἤν τις ἅψηται φόνου, ἢ καὶ λοχείας ἢ νεκροῦ θίγῃ χεροῖν, βωμῶν ἀπείργει, μυσαρὸν ὡς ἡγουμένη, αὐτὴ δὲ θυσίαις ἥδεται βροτοκτόνοις. οὐκ ἔσθʼ ὅπως ἔτεκεν ἂν ἡ Διὸς δάμαρ Λητὼ τοσαύτην ἀμαθίαν. ἐγὼ μὲν οὖν τὰ Ταντάλου θεοῖσιν ἑστιάματα ἄπιστα κρίνω, παιδὸς ἡσθῆναι βορᾷ, τοὺς δʼ ἐνθάδʼ, αὐτοὺς ὄντας ἀνθρωποκτόνους, ἐς τὴν θεὸν τὸ φαῦλον ἀναφέρειν δοκῶ· οὐδένα γὰρ οἶμαι δαιμόνων εἶναι κακόν. εἶἑν· τὰ τῆς θεοῦ μὲν πρῶτον ὡς καλῶς ἔχῃ φροντιστέον μοι. μέθετε τῶν ξένων χέρας, ὡς ὄντες ἱεροὶ μηκέτʼ ὦσι δέσμιοι. ναοῦ δʼ ἔσω στείχοντες εὐτρεπίζετε ἃ χρὴ ʼπὶ τοῖς παροῦσι καὶ νομίζεται. φεῦ· τίς ἆρα μήτηρ ἡ τεκοῦσʼ ὑμᾶς ποτε πατήρ τʼ; ἀδελφή τʼ, εἰ γεγῶσα τυγχάνει — οἵων στερεῖσα διπτύχων νεανιῶν ἀνάδελφος ἔσται.  — τὰς τύχας τίς οἶδʼ ὅτῳ τοιαίδʼ ἔσονται; πάντα γὰρ τὰ τῶν θεῶν ἐς ἀφανὲς ἕρπει, κοὐδὲν οἶδʼ οὐδεὶς κακὸν  ἡ γὰρ τύχη παρήγαγʼ ἐς τὸ δυσμαθές. πόθεν ποθʼ ἥκετʼ, ὦ ταλαίπωροι ξένοι; ὡς διὰ μακροῦ μὲν τήνδʼ ἐπλεύσατε χθόνα, μακρὸν δʼ ἀπʼ οἴκων χρόνον ἔσεσθʼ ἀεὶ κάτω. πότερος ἄρʼ ὑμῶν ἐνθάδʼ ὠνομασμένος Πυλάδης κέκληται; τόδε μαθεῖν πρῶτον θέλω. ποίας πολίτης πατρίδος Ἕλληνος γεγώς; πότερον ἀδελφὼ μητρός ἐστον ἐκ μιᾶς; σοὶ δʼ ὄνομα ποῖον ἔθεθʼ ὁ γεννήσας πατήρ; οὐ τοῦτʼ ἐρωτῶ· τοῦτο μὲν δὸς τῇ τύχῃ. τί δὲ φθονεῖς τοῦτο; ἦ φρονεῖς οὕτω μέγα; οὐδʼ ἂν πόλιν φράσειας ἥτις ἐστί σοι; χάριν δὲ δοῦναι τήνδε κωλύει τί σε; πρὸς θεῶν, ἀληθῶς, ὦ ξένʼ, εἶ κεῖθεν γεγώς; φυγὰς δʼ ἀπῆρας πατρίδος, ἢ ποίᾳ τύχῃ; ἆρʼ ἄν τί μοι φράσειας ὧν ἐγὼ θέλω; καὶ μὴν ποθεινός γʼ ἦλθες ἐξ Ἄργους μολών. Τροίαν ἴσως οἶσθʼ, ἧς ἁπανταχοῦ λόγος. φασίν νιν οὐκέτʼ οὖσαν οἴχεσθαι δορί. Ἑλένη δʼ ἀφῖκται δῶμα Μενέλεω πάλιν; καὶ ποῦ ʼστι; κἀμοὶ γάρ τι προυφείλει κακόν. ὦ μῖσος εἰς Ἕλληνας, οὐκ ἐμοὶ μόνῃ. νόστος δʼ Ἀχαιῶν ἐγένεθʼ, ὡς κηρύσσεται; πρὶν γὰρ θανεῖν σε, τοῦδʼ ἐπαυρέσθαι θέλω. Κάλχας τις ἦλθε μάντις ἐκ Τροίας πάλιν; ὦ πότνιʼ, ὡς εὖ.  — τί γὰρ ὁ Λαέρτου γόνος; ὄλοιτο, νόστου μήποτʼ ἐς πάτραν τυχών. Θέτιδος δʼ ὁ τῆς Νηρῇδος ἔστι παῖς ἔτι; δόλια γάρ, ὡς ἴσασιν οἱ πεπονθότες. ἐκεῖθέν εἰμι· παῖς ἔτʼ οὖσʼ ἀπωλόμην. τί δʼ ὁ στρατηγός, ὃν λέγουσʼ εὐδαιμονεῖν; Ἀτρέως ἐλέγετο δή τις Ἀγαμέμνων ἄναξ. μὴ πρὸς θεῶν, ἀλλʼ εἴφʼ, ἵνʼ εὐφρανθῶ, ξένε. τέθνηκε; ποίᾳ συμφορᾷ; τάλαινʼ ἐγώ. τὸν ὄλβον αὐτοῦ τὸν πάροιθʼ ἀναστένω. ὦ πανδάκρυτος ἡ κτανοῦσα   χὡ κτανών. τοσόνδε γʼ, εἰ ζῇ τοῦ ταλαιπώρου δάμαρ. ὦ συνταραχθεὶς οἶκος. ὡς τί δὴ θέλων; φεῦ· ὡς εὖ κακὸν δίκαιον εἰσεπράξατο. λείπει δʼ ἐν οἴκοις ἄλλον Ἀγαμέμνων γόνον; τί δέ; σφαγείσης θυγατρὸς ἔστι τις λόγος; τάλαινʼ ἐκείνη χὡ κτανὼν αὐτὴν πατήρ. ὁ τοῦ θανόντος δʼ ἔστι παῖς Ἄργει πατρός; ψευδεῖς ὄνειροι, χαίρετʼ· οὐδὲν ἦτʼ ἄρα. ἀκούσατʼ· ἐς γὰρ δή τινʼ ἥκομεν λόγον, ὑμῖν τʼ ὄνησιν, ὦ ξένοι, σπουδῆς ἅμα κἀμοί. τὸ δʼ εὖ μάλιστά γʼ οὕτω γίγνεται, εἰ πᾶσι ταὐτὸν πρᾶγμʼ ἀρεσκόντως ἔχει. θέλοις ἄν, εἰ σῴσαιμί σʼ, ἀγγεῖλαί τί μοι πρὸς Ἄργος ἐλθὼν τοῖς ἐμοῖς ἐκεῖ φίλοις, δέλτον τʼ ἐνεγκεῖν, ἥν τις οἰκτίρας ἐμὲ ἔγραψεν αἰχμάλωτος, οὐχὶ τὴν ἐμὴν φονέα νομίζων χεῖρα, τοῦ νόμου δʼ ὕπο θνῄσκειν τὰ τῆς θεοῦ, τάδε δίκαιʼ ἡγουμένης; οὐδένα γὰρ εἶχον ὅστις ἀγγείλαι μολὼν ἐς Ἄργος αὖθις, τάς τʼ ἐμὰς ἐπιστολὰς πέμψειε σωθεὶς τῶν ἐμῶν φίλων τινί. σὺ δʼ — εἶ γάρ, ὡς ἔοικας, οὔτε δυσμενὴς καὶ τὰς Μυκήνας οἶσθα χοὓς κἀγὼ θέλω — σώθητι, καὶ σὺ μισθὸν οὐκ αἰσχρὸν λαβών, κούφων ἕκατι γραμμάτων σωτηρίαν. οὗτος δʼ, ἐπείπερ πόλις ἀναγκάζει τάδε, θεᾷ γενέσθω θῦμα χωρισθεὶς σέθεν. ὦ λῆμʼ ἄριστον, ὡς ἀπʼ εὐγενοῦς τινος ῥίζης πέφυκας τοῖς φίλοις τʼ ὀρθῶς φίλος. τοιοῦτος εἴη τῶν ἐμῶν ὁμοσπόρων ὅσπερ λέλειπται. καὶ γὰρ οὐδʼ ἐγώ, ξένοι, ἀνάδελφός εἰμι, πλὴν ὅσʼ οὐχ ὁρῶσά νιν. ἐπεὶ δὲ βούλῃ ταῦτα, τόνδε πέμψομεν δέλτον φέροντα, σὺ δὲ θανῇ· πολλὴ δέ τις προθυμία σε τοῦδʼ ἔχουσα τυγχάνει. ἐγώ· θεᾶς γὰρ τῆσδε προστροπὴν ἔχω. ἀλλʼ εἰς ἀνάγκην κείμεθʼ, ἣν φυλακτέον. οὔκ, ἀλλὰ χαίτην ἀμφὶ σὴν χερνίψομαι. ἔσω δόμων τῶνδʼ εἰσὶν οἷς μέλει τάδε. πῦρ ἱερὸν ἔνδον χάσμα τʼ εὐρωπὸν πέτρας. μάταιον εὐχήν, ὦ τάλας, ὅστις ποτʼ εἶ, ηὔξω· μακρὰν γὰρ βαρβάρου ναίει χθονός. οὐ μήν, ἐπειδὴ τυγχάνεις Ἀργεῖος ὤν, ἀλλʼ ὧν γε δυνατὸν οὐδʼ ἐγὼ λείψω χάριν. πολύν τε γάρ σοι κόσμον ἐνθήσω τάφῳ, ξανθῷ τʼ ἐλαίῳ σῶμα σὸν κατασβέσω, καὶ τῆς ὀρείας ἀνθεμόρρυτον γάνος ξουθῆς μελίσσης ἐς πυρὰν βαλῶ σέθεν. ἀλλʼ εἶμι δέλτον τʼ ἐκ θεᾶς ἀνακτόρων οἴσω· τὸ μέντοι δυσμενὲς μὴ ʼμοὶ λάβῃς. φυλάσσετʼ αὐτούς, πρόσπολοι, δεσμῶν ἄτερ — ἴσως ἄελπτα τῶν ἐμῶν φίλων τινὶ πέμψω πρὸς Ἄργος, ὃν μάλιστʼ ἐγὼ φιλῶ, καὶ δέλτος αὐτῷ ζῶντας οὓς δοκεῖ θανεῖν λέγουσα πιστὰς ἡδονὰς ἀπαγγελεῖ. ἀπέλθεθʼ ὑμεῖς καὶ παρευτρεπίζετε τἄνδον μολόντες τοῖς ἐφεστῶσι σφαγῇ. δέλτου μὲν αἵδε πολύθυροι διαπτυχαί, ξένοι, πάρεισιν· ἃ δʼ ἐπὶ τοῖσδε βούλομαι, ἀκούσατʼ. οὐδεὶς αὑτὸς ἐν πόνοις τʼ ἀνὴρ ὅταν τε πρὸς τὸ θάρσος ἐκ φόβου πέσῃ. ἐγὼ δὲ ταρβῶ μὴ ἀπονοστήσας χθονὸς θῆται παρʼ οὐδὲν τὰς ἐμὰς ἐπιστολὰς ὁ τήνδε μέλλων δέλτον εἰς Ἄργος φέρειν. ὅρκον δότω μοι τάσδε πορθμεύσειν γραφὰς πρὸς Ἄργος, οἷσι βούλομαι πέμψαι φίλων. τί χρῆμα δράσειν ἢ τί μὴ δράσειν; λέγε. δίκαιον εἶπας· πῶς γὰρ ἀγγείλειεν ἄν; ναί. πείσω σφε, καὐτὴ ναὸς εἰσβήσω σκάφος. δώσω, λέγειν χρή, τήνδε τοῖσι σοῖς φίλοις. κἀγὼ σὲ σώσω κυανέας ἔξω πέτρας. Ἄρτεμιν, ἐν ἧσπερ δώμασιν τιμὰς ἔχω. εἰ δʼ ἐκλιπὼν τὸν ὅρκον ἀδικοίης ἐμέ; μήποτε κατʼ Ἄργος ζῶσʼ ἴχνος θείην ποδός. ἀλλʼ αὖθις ἔσται καινός, ἢν καλῶς ἔχῃ. ἀλλʼ οἶσθʼ ὃ δράσω; πολλὰ γὰρ πολλῶν κυρεῖ· τἀνόντα κἀγγεγραμμένʼ ἐν δέλτου πτυχαῖς λόγῳ φράσω σοι πάντʼ ἀναγγεῖλαι φίλοις. ἐν ἀσφαλεῖ γάρ· ἢν μὲν ἐκσῴσῃς γραφήν, αὐτὴν φράσει σιγῶσα τἀγγεγραμμένα· ἢν δʼ ἐν θαλάσσῃ γράμματʼ ἀφανισθῇ τάδε, τὸ σῶμα σῴσας τοὺς λόγους σῴσεις ἐμοί. ἄγγελλʼ Ὀρέστῃ, παιδὶ τῷ Ἀγαμέμνονος· Ἡ ʼν Αὐλίδι σφαγεῖσʼ ἐπιστέλλει τάδε ζῶσʼ Ἰφιγένεια, τοῖς ἐκεῖ δʼ οὐ ζῶσʼ ἔτι — ἥδʼ ἣν ὁρᾷς σύ· μὴ λόγοις ἔκπλησσέ με. Κόμισαί μʼ ἐς Ἄργος, ὦ σύναιμε, πρὶν θανεῖν, ἐκ βαρβάρου γῆς καὶ μετάστησον θεᾶς σφαγίων, ἐφʼ οἷσι ξενοφόνους τιμὰς ἔχω. ἢ σοῖς ἀραία δώμασιν γενήσομαι. ἵνʼ αὖθις ὄνομα δὶς κλύων μάθῃς. τί τοὺς θεοὺς ἀνακαλεῖς ἐν τοῖς ἐμοῖς; λέγʼ οὕνεκʼ ἔλαφον ἀντιδοῦσά μου θεὰ Ἄρτεμις ἔσῳσέ μʼ, ἣν ἔθυσʼ ἐμὸς πατήρ, δοκῶν ἐς ἡμᾶς ὀξὺ φάσγανον βαλεῖν, ἐς τήνδε δʼ ᾤκισʼ αἶαν. αἵδʼ ἐπιστολαί, τάδʼ ἐστὶ τἀν δέλτοισιν ἐγγεγραμμένα. ἐγώ σʼ ἀδελφὸν τὸν ἐμόν; οὐ παύσῃ λέγων; τὸ δʼ Ἄργος αὐτοῦ μεστὸν ἥ τε Ναυπλία. ἀλλʼ ἡ Λάκαινα Τυνδαρίς σʼ ἐγείνατο; τί φῄς; ἔχεις τι τῶνδέ μοι τεκμήριον; οὐκοῦν λέγειν μὲν χρὴ σέ, μανθάνειν δʼ ἐμέ. ἤκουσα· χρυσῆς ἀρνὸς ἦν νείκη πέρι. ὦ φίλτατʼ, ἐγγὺς τῶν ἐμῶν κάμπτεις φρενῶν. ὕφηνα καὶ τόδʼ εἶδος εὐμίτοις πλοκαῖς. οἶδʼ· οὐ γὰρ ὁ γάμος ἐσθλὸς ὤν μʼ ἀφείλετο. μνημεῖά γʼ ἀντὶ σώματος τοὐμοῦ τάφῳ. ὦ φίλτατʼ, οὐδὲν ἄλλο, φίλτατος γὰρ εἶ, ἔχω σʼ, Ὀρέστα, τηλύγετον χθονὸς ἀπὸ πατρίδος Ἀργόθεν, ὦ φίλος. τόδʼ ἔτι βρέφος ἔλιπον ἀγκάλαισι νεαρὸν τροφοῦ νεαρὸν ἐν δόμοις. ὦ κρεῖσσον ἢ λόγοισιν εὐτυχοῦσά μου ψυχά, τί φῶ; θαυμάτων πέρα καὶ λόγου πρόσω τάδʼ ἐπέβα. ἄτοπον ἁδονὰν ἔλαβον, ὦ φίλαι· δέδοικα δʼ ἐκ χερῶν με μὴ πρὸς αἰθέρα ἀμπτάμενος φύγῃ· ἰὼ Κυκλωπὶς ἑστία· ἰὼ πατρίς, Μυκήνα φίλα, χάριν ἔχω ζόας, χάριν ἔχω τροφᾶς, ὅτι μοι συνομαίμονα τόνδε δόμοις ἐξεθρέψω φάος. ἐγᾦδʼ ἁ μέλεος, οἶδʼ, ὅτε φάσγανον δέρᾳ θῆκέ μοι μελεόφρων πατήρ. ἀνυμέναιος, ὦ σύγγονʼ, Ἀχιλλέως ἐς κλισίαν λέκτρων δολίαν ὅτʼ ἀγόμαν· παρὰ δὲ βωμὸν ἦν δάκρυα καὶ γόοι. φεῦ φεῦ χερνίβων τῶν ἐκεῖ. ἀπάτορʼ ἀπάτορα πότμον ἔλαχον. ἄλλα δʼ ἐξ ἄλλων κυρεῖ δαίμονος τύχᾳ τινός. ὦ μελέα δεινᾶς τόλμας. δείνʼ ἔτλαν δείνʼ ἔτλαν, ὤμοι σύγγονε. παρὰ δʼ ὀλίγον ἀπέφυγες ὄλεθρον ἀνόσιον ἐξ ἐμᾶν δαϊχθεὶς χερῶν. ἁ δʼ ἐπʼ αὐτοῖσι τίς τελευτά; τίς τύχα μοι συγχωρήσει; τίνα σοι πόρον εὑρομένα — πάλιν ἀπὸ πόλεως, ἀπὸ φόνου πέμψω πατρίδʼ ἐς Ἀργείαν, πρὶν ἐπὶ ξίφος αἵματι σῷ πελάσαι; τόδε τόδε σόν, ὦ μελέα ψυχά, χρέος ἀνευρίσκειν. πότερον κατὰ χέρσον, οὐχὶ ναΐ — ; ἀλλὰ ποδῶν ῥιπᾷ θανάτῳ πελάσεις ἄρα βάρβαρα φῦλα καὶ διʼ ὁδοὺς ἀνόδους στείχων· διὰ κυανέας μὴν στενοπόρου πέτρας μακρὰ κέλευθα να- ΐοισιν δρασμοῖς. τάλαινα, τάλαινα. τίς ἂν οὖν τάδʼ ἂν ἢ θεὸς ἢ βροτὸς ἢ τί τῶν ἀδοκήτων, πόρον ἄπορον ἐξανύσας, δυοῖν τοῖν μόνοιν Ἀτρείδαιν φαίνοι κακῶν ἔκλυσιν; μηδέν μʼ ἐπίσχῃ γʼ· οὐδʼ ἀποστήσει λόγου, πρῶτον πυθέσθαι τίνα ποτʼ Ἠλέκτρα πότμον εἴληχε βιότου· φίλα γὰρ ἔστε πάντʼ ἐμοί. οὗτος δὲ ποδαπὸς καὶ τίνος πέφυκε παῖς; ὁ δʼ ἐστί γʼ Ἀτρέως θυγατρός, ὁμογενὴς ἐμός; οὐκ ἦν τόθʼ οὗτος ὅτε πατὴρ ἔκτεινέ με. χαῖρʼ ὦ πόσις μοι τῆς ἐμῆς ὁμοσπόρου. τὰ δεινὰ δʼ ἔργα πῶς ἔτλης μητρὸς πέρι; ἡ δʼ αἰτία τίς ἀνθʼ ὅτου κτείνει πόσιν; σιγῶ· τὸ δʼ Ἄργος πρὸς σὲ νῦν ἀποβλέπει; οὔ που νοσοῦντας θεῖος ὕβρισεν δόμους; ταῦτʼ ἆρʼ ἐπʼ ἀκταῖς κἀνθάδʼ ἠγγέλης μανείς; ἔγνωκα· μητρός σʼ οὕνεκʼ ἠλάστρουν θεαί. τί γάρ ποτʼ ἐς γῆν τήνδʼ ἐπόρθμευσας πόδα; τί χρῆμα δράσειν; ῥητὸν ἢ σιγώμενον; τὸ μὲν πρόθυμον, πρίν σε δεῦρʼ ἐλθεῖν, ἔχω Ἄργει γενέσθαι καὶ σέ, σύγγονʼ, εἰσιδεῖν. θέλω δʼ ἅπερ σύ, σέ τε μεταστῆσαι πόνων νοσοῦντά τʼ οἶκον, οὐχὶ τῷ κτανόντι με θυμουμένη, πατρῷον ὀρθῶσαι· θέλω· σφαγῆς τε γὰρ σῆς χεῖρʼ ἀπαλλάξαιμεν ἂν σῴσαιμί τʼ οἴκους. τὴν θεὸν δʼ ὅπως λάθω δέδοικα καὶ τύραννον, ἡνίκʼ ἂν κενὰς κρηπῖδας εὕρῃ λαΐνας ἀγάλματος. πῶς δʼ οὐ θανοῦμαι; τίς δʼ ἔνεστί μοι λόγος; ἀλλʼ, εἰ μὲν — ἕν τι — τοῦθʼ ὁμοῦ γενήσεται, ἄγαλμά τʼ οἴσεις κἄμʼ ἐπʼ εὐπρύμνου νεὼς ἄξεις, τὸ κινδύνευμα γίγνεται καλόν· τούτου δὲ χωρισθεῖσʼ — ἐγὼ μὲν ὄλλυμαι, σὺ δʼ ἂν τὸ σαυτοῦ θέμενος εὖ νόστου τύχοις. οὐ μήν τι φεύγω γʼ, οὐδέ σʼ εἰ θανεῖν χρεὼν σῴσασαν· οὐ γὰρ ἀλλʼ ἀνὴρ μὲν ἐκ δόμων θανὼν ποθεινός, τὰ δὲ γυναικὸς ἀσθενῆ. πῶς οὖν γένοιτʼ ἂν ὥστε μήθʼ ἡμᾶς θανεῖν, λαβεῖν θʼ ἃ βουλόμεσθα; τῇδε γὰρ νοσεῖ νόστος πρὸς οἴκους· ἡ δὲ βούλησις πάρα. δεινὸν τόδʼ εἶπας, ξενοφονεῖν ἐπήλυδας. οὐκ ἂν δυναίμην· τὸ δὲ πρόθυμον ᾔνεσα. ὡς δὴ σκότον λαβόντες ἐκσωθεῖμεν ἄν; εἴσʼ ἔνδον ἱεροὶ φύλακες, οὓς οὐ λήσομεν. ἔχειν δοκῶ μοι καινὸν ἐξεύρημά τι. ταῖς σαῖς ἀνίαις χρήσομαι σοφίσμασι. φονέα σε φήσω μητρὸς ἐξ Ἄργους μολεῖν. ὡς οὐ θέμις γε λέξομεν θύειν θεᾷ, οὐ καθαρὸν ὄντα· τὸ δʼ ὅσιον δώσω φόβῳ. πόντου σε πηγαῖς ἁγνίσαι βουλήσομαι, κἀκεῖνο νίψαι, σοῦ θιγόντος ὥς, ἐρῶ. οὗ ναῦς χαλινοῖς λινοδέτοις ὁρμεῖ σέθεν. ἐγώ· θιγεῖν γὰρ ὅσιόν ἐστʼ ἐμοὶ μόνῃ. ταὐτὸν χεροῖν σοὶ λέξεται μίασμʼ ἔχων. πείσασα μύθοις· οὐ γὰρ ἂν λάθοιμί γε. σοὶ δὴ μέλειν χρὴ τἄλλʼ ὅπως ἕξει καλῶς. ὦ φίλταται γυναῖκες, εἰς ὑμᾶς βλέπω, καὶ τἄμʼ ἐν ὑμῖν ἐστιν ἢ καλῶς ἔχειν ἢ μηδὲν εἶναι καὶ στερηθῆναι πάτρας φίλου τʼ ἀδελφοῦ φιλτάτης τε συγγόνου. καὶ πρῶτα μέν μοι τοῦ λόγου τάδʼ ἀρχέτω· γυναῖκές ἐσμεν, φιλόφρον ἀλλήλαις γένος σῴζειν τε κοινὰ πράγματʼ ἀσφαλέσταται. σιγήσαθʼ ἡμῖν καὶ συνεκπονήσατε φυγάς. καλόν τοι γλῶσσʼ ὅτῳ πιστὴ παρῇ. ὁρᾶτε δʼ ὡς τρεῖς μία τύχη τοὺς φιλτάτους, ἢ γῆς πατρῴας νόστον ἢ θανεῖν ἔχει. σωθεῖσα δʼ, ὡς ἂν καὶ σὺ κοινωνῇς τύχης, σώσω σʼ ἐς Ἑλλάδʼ. ἀλλὰ πρός σε δεξιᾶς σὲ καὶ σὲ ἱκνοῦμαι, σὲ δὲ φίλης παρηίδος, γονάτων τε καὶ τῶν ἐν δόμοισι φιλτάτων μητρὸς πατρός τε καὶ τέκνων ὅτῳ κυρεῖ. τί φατέ; τίς ὑμῶν φησιν ἢ τίς οὐ θέλειν — φθέγξασθε — ταῦτα; μὴ γὰρ αἰνουσῶν λόγους ὄλωλα κἀγὼ καὶ κασίγνητος τάλας. ὄναισθε μύθων καὶ γένοισθʼ εὐδαίμονες. σὸν ἔργον ἤδη καὶ σὸν ἐσβαίνειν δόμους· ὡς αὐτίχʼ ἥξει τῆσδε κοίρανος χθονός, θυσίαν ἐλέγχων εἰ κατείργασται ξένων. >ὦ πότνιʼ, ἥπερ μʼ Αὐλίδος κατὰ πτυχὰς δεινῆς ἔσωσας ἐκ πατροκτόνου χερός, σῶσόν με καὶ νῦν τούσδε τʼ· ἢ τὸ Λοξίου οὐκέτι βροτοῖσι διὰ σὲ ἐτήτυμον στόμα. ἀλλʼ εὐμενὴς ἔκβηθι βαρβάρου χθονὸς ἐς τὰς Ἀθήνας· καὶ γὰρ ἐνθάδʼ οὐ πρέπει ναίειν, παρόν σοι πόλιν ἔχειν εὐδαίμονα. ἄναξ, ἔχʼ αὐτοῦ πόδα σὸν ἐν παραστάσιν. ἀπέπτυσʼ· Ὁσίᾳ γὰρ δίδωμʼ ἔπος τόδε. οὐ καθαρά μοι τὰ θύματʼ ἠγρεύσασθʼ, ἄναξ. βρέτας τὸ τῆς θεοῦ πάλιν ἕδρας ἀπεστράφη. αὐτόματον· ὄψιν δʼ ὀμμάτων ξυνήρμοσεν. ἥδʼ, οὐδὲν ἄλλο· δεινὰ γὰρ δεδράκατον. οἰκεῖον ἦλθον τὸν φόνον κεκτημένοι. μητέρα κατειργάσαντο κοινωνῷ ξίφει. πάσης διωγμοῖς ἠλάθησαν Ἑλλάδος. σεμνόν γʼ ὑπʼ αἰθέρʼ, ὡς μεταστήσω φόνου. ἤλεγχον, ὡς θεᾶς βρέτας ἀπεστράφη πάλιν. καὶ μὴν καθεῖσαν δέλεαρ ἡδύ μοι φρενῶν. τὸν μόνον Ὀρέστην ἐμὸν ἀδελφὸν εὐτυχεῖν. καὶ πατέρα γε ζῆν καὶ καλῶς πράσσειν ἐμόν. πᾶσάν γε μισοῦσʼ Ἑλλάδʼ, ἥ μʼ ἀπώλεσεν. τὸν νόμον ἀνάγκη τὸν προκείμενον σέβειν. ἁγνοῖς καθαρμοῖς πρῶτά νιν νίψαι θέλω. θάλασσα κλύζει πάντα τἀνθρώπων κακά. καὶ τἀμά γʼ οὕτω μᾶλλον ἂν καλῶς ἔχοι. ἐρημίας δεῖ· καὶ γὰρ ἄλλα δράσομεν. ἁγνιστέον μοι καὶ τὸ τῆς θεοῦ βρέτας. οὐ γάρ ποτʼ ἄν νιν ἠράμην βάθρων ἄπο. οἶσθά νυν ἅ μοι γενέσθω; δεσμὰ τοῖς ξένοισι πρόσθες. πιστὸν Ἑλλὰς οἶδεν οὐδέν. κἀκκομιζόντων δὲ δεῦρο τοὺς ξένους — κρᾶτα κρύψαντες πέπλοισιν. σῶν τέ μοι σύμπεμπʼ ὀπαδῶν. καὶ πόλει πέμψον τινʼ ὅστις σημανεῖ — ἐν δόμοις μίμνειν ἅπαντας. μυσαρὰ γὰρ τὰ τοιάδʼ ἐστί. μηδένʼ εἰς ὄψιν πελάζειν. καὶ φίλων γʼ οὓς δεῖ μάλιστα.  σὺ δὲ μένων αὐτοῦ πρὸ ναῶν τῇ θεῷ — ἅγνισον πυρσῷ μέλαθρον. ἡνίκʼ ἂν δʼ ἔξω περῶσιν οἱ ξένοι — πέπλον ὀμμάτων προθέσθαι. ἢν δʼ ἄγαν δοκῶ χρονίζειν — θαυμάσῃς μηδέν. εἰ γὰρ ὡς θέλω καθαρμὸς ὅδε πέσοι. τούσδʼ ἄρʼ ἐκβαίνοντας ἤδη δωμάτων ὁρῶ ξένους καὶ θεᾶς κόσμους νεογνούς τʼ ἄρνας, ὡς φόνῳ φόνον μυσαρὸν ἐκνίψω, σέλας τε λαμπάδων τά τʼ ἄλλʼ ὅσα προυθέμην ἐγὼ ξένοισι καὶ θεᾷ καθάρσια. ἐκποδὼν δʼ αὐδῶ πολίταις τοῦδʼ ἔχειν μιάσματος, εἴ τις ἢ ναῶν πυλωρὸς χεῖρας ἁγνεύει θεοῖς ἢ γάμον στείχει συνάψων ἢ τόκοις βαρύνεται, φεύγετʼ, ἐξίστασθε, μή τῳ προσπέσῃ μύσος τόδε. ὦ Διὸς Λητοῦς τʼ ἄνασσα παρθένʼ, ἢν νίψω φόνον τῶνδε καὶ θύσωμεν οὗ χρή, καθαρὸν οἰκήσεις δόμον, εὐτυχεῖς δʼ ἡμεῖς ἐσόμεθα. τἄλλα δʼ οὐ λέγουσʼ, ὅμως τοῖς τὰ πλείονʼ εἰδόσιν θεοῖς σοί τε σημαίνω, θεά.