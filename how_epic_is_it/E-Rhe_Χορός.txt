— Βᾶθι πρὸς εὐνὰς τὰς Ἑκτορέους. τίς ὑπασπιστῶν ἄγρυπνος βασιλέως, ἢ τευχοφόρων; — δέξαιτο νέων κληδόνα μύθων, οἳ τετράμοιρον νυκτὸς φυλακὴν πάσης στρατιᾶς προκάθηνται. — ὄρθου κεφαλὴν πῆχυν ἐρείσας, λῦσον βλεφάρων γοργωπὸν ἕδραν, λεῖπε χαμεύνας φυλλοστρώτους, Ἕκτορ· καιρὸς γὰρ ἀκοῦσαι. φύλακες στρατιᾶς. θάρσει. οὐκ ἔστι. — ὁπλίζου χέρα· συμμάχων, Ἕκτορ, βᾶθι πρὸς εὐνάς, ὄτρυνον ἔγχος αἴρειν, ἀφύπνισον. — πέμπε φίλους ἰέναι ποτὶ σὸν λόχον, ἁρμόσατε ψαλίοις ἵππους. — τίς εἶσʼ ἐπὶ Πανθοΐδαν, ἢ τὸν Εὐρώπας, Λυκίων ἀγὸν ἀνδρῶν; — ποῦ σφαγίων ἔφοροι; — ποῦ δὲ γυμνήτων μόναρχοι τοξοφόροι τε Φρυγῶν; — ζεύγνυτε κερόδετα τόξα νευραῖς. — πύρʼ αἴθει στρατὸς Ἀργόλας, Ἕκτορ, πᾶσαν ἀνʼ ὄρφναν, διειπετῆ δὲ ναῶν πυρσοῖς σταθμά. πᾶς δʼ Ἀγαμεμνονίαν προσέβα στρατὸς ἐννύχιος θορύβῳ σκηνάν, νέαν τινʼ ἐφιέμενοι βάξιν. οὐ γάρ πω πάρος ὧδʼ ἐφοβήθη ναυσιπόρος στρατιά. σοὶ δʼ, ὑποπτεύων τὸ μέλλον, ἤλυθον ἄγγελος, ὡς μήποτʼ ἐς ἐμέ τινα μέμψιν εἴπῃς. Ἕκτορ, ταχύνεις πρὶν μαθεῖν τὸ δρώμενον· ἅνδρες γὰρ εἰ φεύγουσιν οὐκ ἴσμεν τορῶς. οὐκ οἶδʼ· ὕποπτον δʼ ἐστὶ κάρτʼ ἐμῇ φρενί. οὔπω πρὶν ἧψαν πολέμιοι τοσόνδε φῶς. σὺ ταῦτʼ ἔπραξας· καὶ τὰ λοιπὰ νῦν σκόπει. καὶ μὴν ὅδʼ Αἰνέας καὶ μάλα σπουδῇ ποδὸς στείχει, νέον τι πρᾶγμʼ ἔχων φίλοις φράσαι. τάδε δοκεῖ, τάδε μεταθέμενος νόει. σφαλερὰ δʼ οὐ φιλῶ στρατηγῶν κράτη. τί γὰρ ἄμεινον ἢ ταχυβάταν νεῶν κατόπταν μολεῖν πέλας ὅ τί ποτʼ ἄρα δαΐοις πυρὰ κατʼ ἀντίπρῳρα ναυστάθμων δαίεται; μέγας ἀγών, μεγάλα δʼ ἐπινοεῖς ἑλεῖν· μακάριός γε μὴν κυρήσας ἔσῃ. πόνος ὅδʼ εὐκλεής· μέγα δὲ κοιράνοισι γαμβρὸν πέλειν. τὰ θεόθεν ἐπιδέτω Δίκα, τὰ δὲ παρʼ ἀνδράσιν τέλειά σοι φαίνεται. ἐπεὶ τίνʼ ἄλλην ἀντὶ τῆσδʼ ἕξεις στολήν; σοφοῦ παρʼ ἀνδρὸς χρὴ σοφόν τι μανθάνειν· λέξον, τίς ἔσται τοῦδε σώματος σαγή; ἀλλʼ εὖ σʼ ὁ Μαίας παῖς ἐκεῖσε καὶ πάλιν πέμψειεν Ἑρμῆς, ὅς γε φηλητῶν ἄναξ. ἔχεις δὲ τοὔργον· εὐτυχεῖν μόνον σε δεῖ. Θυμβραῖε καὶ Δάλιε καὶ Λυκίας ναὸν ἐμβατεύων Ἄπολλον, ὦ δία κεφαλά, μόλε τοξή- ρης, ἱκοῦ ἐννύχιος καὶ γενοῦ σωτήριος ἀνέρι πομπᾶς ἁγεμὼν καὶ ξύλλαβε Δαρδανίδαις, ὦ παγκρατές, ὦ Τροΐας τείχη παλαιὰ δείμας. μόλοι δὲ ναυκλήρια, καὶ στρατιᾶς Ἑλλάδος διόπτας ἵκοιτο, καὶ κάμψειε πάλιν θυμέλας οἴ- κων πατρὸς Ἰλιάδας. Φθιάδων δʼ ἵππων ποτʼ ἐπʼ ἄντυγα βαίη, δεσπότου πέρσαντος Ἀχαιὸν Ἄρη, τὰς πόντιος Αἰακίδᾳ Πηλεῖ δίδωσι δαίμων. ἐπεὶ πρό τʼ οἴκων πρό τε γᾶς ἔτλα μόνος ναύσταθμα βὰς κατιδεῖν· ἄγαμαι λήματος· ἦ σπανία τις τῶν ἀγαθῶν, ὅταν ᾖ δυσάλιος ἐν πελάγει καὶ σαλεύῃ πόλις. ἔστι Φρυγῶν τις ἔστιν ἄλκιμος· ἔνι δὲ θράσος ἐν αἰχ- μᾷ· πόθι Μυσῶν ὃς ἐμὰν συμμαχίαν ἀτίζει; τίνʼ ἄνδρʼ Ἀχαιῶν ὁ πεδοστιβὴς σφαγεὺς οὐτάσει ἐν κλισίαις, τετράπουν μῖμον ἔχων ἐπιγαίου θηρός; ἕλοι Μενέλαν, κτανὼν δʼ Ἀγαμεμνόνιον κρᾶτʼ ἐνέγκοι Ἑλένᾳ κακόγαμβρον ἐς χέρας γόον, ὃς ἐπὶ πόλιν, ὃς ἐπὶ γᾶν Τροΐαν χιλιόναυν ἤλυθʼ ἔχων στρατείαν. ὅταν πολίταις εὐσταθῶσι δαίμονες, ἕρπει κατάντης ξυμφορὰ πρὸς τἀγαθά. ὀρθῶς ἀτίζεις κἀπίμομφος εἶ φίλοις· δέχου δὲ τοὺς θέλοντας ὠφελεῖν πόλιν. πέποιθας ἤδη πολεμίους ᾑρηκέναι; ὅρα τὸ μέλλον· πόλλʼ ἀναστρέφει θεός. ἄναξ, ἀπωθεῖν συμμάχους ἐπίφθονον. Ἀδράστεια μὲν ἁ Διὸς παῖς εἴργοι στομάτων φθόνον· φράσω γὰρ δὴ ὅσον μοι ψυχᾷ προσφιλές ἐστιν εἰπεῖν. ἥκεις, ὦ ποταμοῦ παῖ, ἥκεις, ἐπλάθης Φιλίου πρὸς αὐλὰν ἀσπαστός, ἐπεί σε χρόνῳ Πιερὶς μάτηρ ὅ τε καλλιγέφυ- ρος ποταμὸς πορεύει Στρυμών, ὅς ποτε τᾶς μελῳ- δοῦ Μούσας διʼ ἀκηράτων δινηθεὶς ὑδροειδὴς κόλπων σὰν ἐφύτευσεν ἥβαν. σύ μοι Ζεὺς ὁ φαναῖος ἥκεις διφρεύων βαλιαῖσι πώλοις. νῦν, ὦ πατρὶς ὦ Φρυγία, ξὺν θεῷ νῦν σοι τὸν ἐλευθέριον Ζῆνα πάρεστιν εἰπεῖν. ἆρά ποτʼ αὖθις ἁ παλαιὰ Τροΐα τοὺς προπότας παναμερεύ- σει θιάσους ἐρώτων ψαλμοῖσι καὶ κυλίκων οἰνοπλανή- τοις ὑποδεξίαις ἁμίλ- λαις κατὰ πόντον Ἀτρειδᾶν Σπάρταν οἰχομένων Ἰλιάδος παρʼ ἀκτᾶς; ὦ φίλος, εἴθε μοι σᾷ χερὶ καὶ σῷ δορὶ πρά- ξας τάδʼ ἐς οἶκον ἔλθοις. ἐλθέ, φάνηθι, τὰν ζάχρυσον προβαλοῦ Πηλεΐδα κατʼ ὄμμα πέλ- ταν δοχμίαν πεδαίρων σχιστὰν παρʼ ἄντυγα, πώλους ἐρεθί- ζων δίβολόν τʼ ἄκοντα πάλ- λων. σὲ γὰρ οὔτις ὑποστὰς Ἀργείας ποτʼ ἐν Ἥ- ρας δαπέδοις χορεύσει· ἀλλά νιν ἅδε γᾶ καπφθίμενον Θρῃκὶ μόρῳ φίλτατον ἄχθος οἴσει. — ἰὼ ἰώ, μέγας ὦ βασιλεῦ. καλόν, ὦ Θρῄκη, σκύμνον ἔθρεψας πολίαρχον ἰδεῖν. ἴδε χρυσόδετον σώματος ἀλκήν, κλύε καὶ κόμπους κωδωνοκρότους παρὰ πορπάκων κελαδοῦντας. θεός, ὦ Τροία, θεός, αὐτὸς Ἄρης ὁ Στρυμόνιος πῶλος ἀοιδοῦ Μούσης ἥκων καταπνεῖ σε. ἰὼ ἰώ. φίλα θροεῖς, φίλος Διόθεν εἶ· μόνον φθόνον ἄμαχον ὕπατος Ζεὺς θέλοι ἀμφὶ σοῖς λόγοισιν εἴργειν. τὸ δὲ νάιον Ἀργόθεν δόρυ οὔτε πρίν τινʼ οὔτε νῦν ἀνδρῶν ἐπόρευσε σέθεν κρείσσω. πῶς μοι Ἀχιλεὺς τὸ σὸν ἔγχος ἂν δύναιτο, πῶς δʼ Αἴας ὑπομεῖναι; εἰ γὰρ ἐγὼ τόδʼ ἦμαρ εἰσίδοιμʼ, ἄναξ, ὅτῳ πολυφόνου χειρὸς ἀποινάσαιο λόγχᾳ. — τίνος ἁ φυλακά; τίς ἀμείβει τὰν ἐμάν; πρῶτα δύεται σημεῖα καὶ ἑπτάποροι Πλειάδες αἰθέριαι· μέσα δʼ αἰετὸς οὐρανοῦ ποτᾶται. — ἔγρεσθε, τί μέλλετε; κοιτᾶν ἔγρεσθε πρὸς φυλακάν. οὐ λεύσσετε μηνάδος αἴγλαν; — ἀὼς δὴ πέλας, ἀὼς γίγνεται, καί τις προδρόμων ὅδε γʼ ἐστὶν ἀστήρ. — τίς ἐκηρύχθη πρώτην φυλακήν; — Μυγδόνος υἱόν φασι Κόροιβον. — τίς γὰρ ἐπʼ αὐτῷ; — Κίλικας Παίων στρατὸς ἤγειρεν, Μυσοὶ δʼ ἡμᾶς. — οὐκ οὖν Λυκίους πέμπτην φυλακὴν βάντας ἐγείρειν καιρὸς κλήρου κατὰ μοῖραν; — καὶ μὴν ἀΐω· Σιμόεντος ἡμένα κοίτας φοινίας ὑμνεῖ πολυχορδοτάτᾳ γήρυϊ παιδολέτωρ μελοποιὸν ἀηδονὶς μέριμναν. — ἤδη δὲ νέμουσι κατʼ Ἴδαν ποίμνια· νυκτιβρόμου σύριγγος ἰὰν κατακούω. — θέλγει δʼ ὄμματος ἕδραν ὕπνος· ἅδιστος γὰρ ἔβα βλεφάροις πρὸς ἀοῦς. — τί ποτʼ οὐ πλάθει σκοπός, ὃν ναῶν Ἕκτωρ ὤτρυνε κατόπταν; — ταρβῶ· χρόνιος γὰρ ἄπεστιν. — ἀλλʼ ἦ κρυπτὸν λόχον ἐσπαίσας διόλωλε; — τάχʼ ἄν. φοβερόν μοι. — αὐδῶ Λυκίους πέμπτην φυλακὴν βάντας ἐγείρειν ἡμᾶς κλήρου κατὰ μοῖραν. — ἔα ἔα· βάλε βάλε βάλε βάλε. θένε θένε. — τίς ἁνήρ; λεύσσετε· τοῦτον αὐδῶ. — κλῶπες οἵτινες κατʼ ὄρφνην τόνδε κινοῦσι στρατόν. — δεῦρο δεῦρο πᾶς. — τούσδʼ ἔχω, τούσδʼ ἔμαρψα. — τίς ὁ λόχος; πόθεν ἔβας; ποδαπὸς εἶ; οὐκ ἐρεῖς ξύνθημα, λόγχην πρὶν διὰ στέρνων μολεῖν; πέλας ἴθι. παῖε πᾶς. ἀλλὰ τὸν κτενοῦντα σὲ οὐ μὲν οὖν. καὶ τί δὴ τὸ σῆμα; ἔμαθον· ἴσχε πᾶς δόρυ. οἶσθʼ ὅποι βεβᾶσιν ἅνδρες; ἕρπω πᾶς κατʼ ἴχνος αὐτῶν. ἢ βοὴν ἐγερτέον; ἀλλὰ συμμάχους ταράσσειν δεινὸν ἐκ νυκτῶν φόβῳ. —τίς ἀνδρῶν ὁ βάς; τίς ὁ μέγα θρασὺς ἐπεύξεται χέρα φυγὼν ἐμάν; πόθεν νιν κυρήσω; τίνι προσεικάσω, ὅστις διʼ ὄρφνης ἦλθʼ ἀδειμάντῳ ποδὶ διά τε τάξεων καὶ φυλάκων ἕδρας; Θεσσαλὸς ἢ παραλίαν Λοκρῶν νεμόμενος πόλιν; ἢ νησιώτην σποράδα κέκτηται βίον; τίς ἦν; πόθεν; ποίας πάτρας; ποῖον δʼ εὔχεται τὸν ὕπατον θεῶν; — ἆρʼ ἔστʼ Ὀδυσσέως τοὔργον ἢ τίνος τόδε; εἰ τοῖς πάροιθε χρὴ τεκμαίρεσθαι· τί μήν; — δοκεῖς γάρ; — τί μὴν οὔ; — θρασὺς γοῦν ἐς ἡμᾶς. — τίνʼ ἀλκήν; τίνʼ αἰνεῖς; — Ὀδυσσῆ. — μὴ κλωπὸς αἴνει φωτὸς αἱμύλον δόρυ. ἔβα καὶ πάρος κατὰ πόλιν, ὕπαφρον ὄμμʼ ἔχων, ῥακοδύτῳ στολᾷ πυκασθείς, ξιφήρης κρύφιος ἐν πέπλοις. βίον δʼ ἐπαιτῶν εἷρπʼ ἀγύρτης τις λάτρις, ψαφαρόχρουν κάρα πολυπινές τʼ ἔχων· πολλὰ δὲ τὰν βασιλίδʼ ἑστίαν Ἀτρειδᾶν κακῶς ἔβαζε δῆθεν ἐχθρὸς ὢν στρατηλάταις. ὄλοιτʼ ὄλοιτο πανδίκως, πρὶν ἐπὶ γᾶν Φρυγῶν ποδὸς ἴχνος βαλεῖν. — εἴτʼ οὖν Ὀδυσσέως εἴτε μή, φόβος μʼ ἔχει· Ἕκτωρ γὰρ ἡμῖν τοῖς φύλαξι μέμψεται. — τί λάσκων; — δυσοίζων. — τί δρᾶσαι; τί ταρβεῖς; — καθʼ ἡμᾶς περᾶσαι    — τίνʼ ἀνδρῶν; — οἳ τῆσδε νυκτὸς ἦλθον ἐς Φρυγῶν στρατόν. ἔα, ἔα· σῖγα πᾶς ὕφιζʼ· ἴσως γὰρ ἐς βόλον τις ἔρχεται. συμμάχων τις ὁ στένων. τίς εἶ ποτʼ ἀνδρῶν συμμάχων; κατʼ εὐφρόνην ἀμβλῶπες αὐγαὶ κοὔ σε γιγνώσκω τορῶς. κακὸν κυρεῖν τι Θρῃκίῳ στρατεύματι ἔοικεν, οἷα τοῦδε γιγνώσκω κλύων. τάδʼ οὐκ ἐν αἰνιγμοῖσι σημαίνει κακά· σαφῶς γὰρ αὐδᾷ συμμάχους ὀλωλότας. ἡνίοχε Θρῃκὸς τοῦ κακῶς πεπραγότος, μηδὲν δυσοίζου· πολέμιοι ῎δρασαν τάδε. Ἕκτωρ δὲ καὐτὸς συμφορᾶς πεπυσμένος χωρεῖ· συναλγεῖ δʼ, ὡς ἔοικε, σοῖς κακοῖς. ἰὼ ἰώ, μετὰ σέ, ναί, μετὰ σέ, ὦ πολίοχον κράτος, τότʼ ἄρʼ ἔμολον, ὅτε σοι ἄγγελος ἦλθον ἀμφὶ ναῦς πύρʼ αἴθειν· ἐπεὶ ἄγρυπνον ὄμμʼ ἐν εὐφρόνῃ οὔτʼ ἐκοίμισʼ οὔτʼ ἔβριξʼ, οὐ τὰς Σιμοεντιάδας πηγάς· μή μοι κότον, ὦ ἄνα, θῇς· ἀναίτιος γὰρ ἔγωγε πάντων. εἰ δὲ χρόνῳ παράκαιρον ἔργον ἢ λόγον πύθῃ, κατά με γᾶς ζῶντα πόρευσον· οὐ παραιτοῦμαι. τί ποτʼ εὐτυχίας ἐκ τῆς μεγάλης Τροίαν ἀνάγει πάλιν ἐς πένθη δαίμων ἄλλος, τί φυτεύων; ἔα ἔα. ὦ ὦ. τίς ὑπὲρ κεφαλῆς θεός, ὦ βασιλεῦ, τὸν νεόκμητον νεκρὸν ἐν χειροῖν φοράδην πέμπει; ταρβῶ, λεύσσων τόδε, πῆμα. ὅσον προσήκει μὴ γένους κοινωνίαν ἔχοντι λύπῃ τὸν σὸν οἰκτίρω γόνον. μάτην ἄρʼ ἡμᾶς Θρῄκιος τροχηλάτης ἐδέννασʼ, Ἕκτορ, τῷδε βουλεῦσαι φόνον. οὗτος μὲν ἤδη μητρὶ κηδεύειν μέλει· σὺ δʼ εἴ τι πράσσειν τῶν προκειμένων θέλεις, Ἕκτορ, πάρεστι· φῶς γὰρ ἡμέρας τόδε. πείθου βασιλεῖ· στείχωμεν ὅπλοις κοσμησάμενοι καὶ ξυμμαχίᾳ τάδε φράζωμεν· τάχα δʼ ἂν νίκην δοίη δαίμων ὁ μεθʼ ἡμῶν.