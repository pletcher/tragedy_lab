μῆτερ, πάρειμι· τὴν χάριν δὲ σοὶ διδοὺς ἦλθον. τί χρὴ δρᾶν; ἀρχέτω δέ τις λόγου· ὡς ἀμφὶ τείχη καὶ ξυνωρίδας λόχων τάσσων ἐπέσχον πόλιν, ὅπως κλύοιμί σου κοινὰς βραβείας, αἷς ὑπόσπονδον μολεῖν τόνδʼ εἰσεδέξω τειχέων πείσασά με. εἰ πᾶσι ταὐτὸν καλὸν ἔφυ σοφόν θʼ ἅμα, οὐκ ἦν ἂν ἀμφίλεκτος ἀνθρώποις ἔρις· νῦν δʼ οὔθʼ ὅμοιον οὐδὲν οὔτʼ ἴσον βροτοῖς, πλὴν ὀνόμασαι· τὸ δʼ ἔργον οὐκ ἔστιν τόδε. ἐγὼ γὰρ οὐδέν, μῆτερ, ἀποκρύψας ἐρῶ· ἄστρων ἂν ἔλθοιμʼ ἡλίου πρὸς ἀντολὰς καὶ γῆς ἔνερθεν, δυνατὸς ὢν δρᾶσαι τάδε, τὴν θεῶν μεγίστην ὥστʼ ἔχειν Τυραννίδα. τοῦτʼ οὖν τὸ χρηστόν, μῆτερ, οὐχὶ βούλομαι ἄλλῳ παρεῖναι μᾶλλον ἢ σῴζειν ἐμοί· ἀνανδρία γάρ, τὸ πλέον ὅστις ἀπολέσας τοὔλασσον ἔλαβε. πρὸς δὲ τοῖσδʼ αἰσχύνομαι, ἐλθόντα σὺν ὅπλοις τόνδε καὶ πορθοῦντα γῆν τυχεῖν ἃ χρῄζει· ταῖς γὰρ ἂν Θήβαις τόδε γένοιτʼ ὄνειδος, εἰ Μυκηναίου δορὸς φόβῳ παρείην σκῆπτρα τἀμὰ τῷδʼ ἔχειν. χρῆν δʼ αὐτὸν οὐχ ὅπλοισι τὰς διαλλαγάς, μῆτερ, ποιεῖσθαι· πᾶν γὰρ ἐξαιρεῖ λόγος ὃ καὶ σίδηρος πολεμίων δράσειεν ἄν. ἀλλʼ, εἰ μὲν ἄλλως τήνδε γῆν οἰκεῖν θέλει, ἔξεστʼ· ἐκεῖνο δʼ οὐχ ἑκὼν μεθήσομαι. ἄρχειν παρόν μοι, τῷδε δουλεύσω ποτέ; πρὸς ταῦτʼ ἴτω μὲν πῦρ, ἴτω δὲ φάσγανα, ζεύγνυσθε δʼ ἵππους, πεδία πίμπλαθʼ ἁρμάτων, ὡς οὐ παρήσω τῷδʼ ἐμὴν τυραννίδα. εἴπερ γὰρ ἀδικεῖν χρή, τυραννίδος πέρι κάλλιστον ἀδικεῖν, τἄλλα δʼ εὐσεβεῖν χρεών. μῆτερ, οὐ λόγων ἔθʼ ἁγών, ἀλλʼ ἀναλοῦται χρόνος οὑν μέσῳ μάτην, περαίνει δʼ οὐδὲν ἡ προθυμία· οὐ γὰρ ἂν ξυμβαῖμεν ἄλλως ἢ ʼπὶ τοῖς εἰρημένοις, ὥστʼ ἐμὲ σκήπτρων κρατοῦντα τῆσδʼ ἄνακτʼ εἶναι χθονός· τῶν μακρῶν δʼ ἀπαλλαγεῖσα νουθετημάτων μʼ ἔα. καὶ σὺ τῶνδʼ ἔξω κομίζου τειχέων, ἢ κατθανῇ. ἐγγύς, οὐ πρόσω βέβηκεν· ἐς χέρας λεύσσεις ἐμάς; κᾆτα σὺν πολλοῖσιν ἦλθες πρὸς τὸν οὐδὲν ἐς μάχην; κομπὸς εἶ σπονδαῖς πεποιθώς, αἵ σε σῴζουσιν θανεῖν. οὐκ ἀπαιτούμεσθʼ· ἐγὼ γὰρ τὸν ἐμὸν οἰκήσω δόμον. φήμʼ· ἀπαλλάσσου δὲ γῆς. οὓς σὺ πορθήσων πάρει. τίς δʼ ἂν κλύοι σου πατρίδʼ ἐπεστρατευμένου; οἳ στυγοῦσί σε. καὶ γὰρ ἦλθες ἐξελῶν. Μυκήναις, μὴ ʼνθάδʼ ἀνακάλει θεούς. ἀλλʼ οὐ πατρίδος, ὡς σύ, πολέμιος. καὶ κατακτενῶ γε πρός. καὶ γὰρ οἷα δρᾷς κλύει. ἀθέμιτόν σοι μητρὸς ὀνομάζειν κάρα. μολὼν ἐς Ἄργος ἀνακάλει Λέρνης ὕδωρ. ἔξιθι χθονός. οὐκ ἂν τύχοις. οὐδὲ τάσδʼ ὄψῃ ποτέ. τί ταύτας ἀνακαλεῖς ἔχθιστος ὤν; καὶ γὰρ ἀνθυβρίζομαι. ὡς τί μʼ ἱστορεῖς τόδε; κἀμὲ τοῦδʼ ἔρως ἔχει. ἐρρέτω πρόπας δόμος. ἔξιθʼ ἐκ χώρας· ἀληθῶς δʼ ὄνομα Πολυνείκη πατὴρ ἔθετό σοι θείᾳ προνοίᾳ νεικέων ἐπώνυμον. χώρει σὺ καὶ κόμιζε τὸν Μενοικέως Κρέοντʼ, ἀδελφὸν μητρὸς Ἰοκάστης ἐμῆς, λέγων τάδʼ, ὡς οἰκεῖα καὶ κοινὰ χθονὸς θέλω πρὸς αὐτὸν συμβαλεῖν βουλεύματα, πρὶν ἐς μάχην τε καὶ δορὸς τάξιν μολεῖν. καίτοι ποδῶν σῶν μόχθον ἐκλύει παρών· ὁρῶ γὰρ αὐτὸν πρὸς δόμους στείχοντʼ ἐμούς. καὶ μὴν ἐγὼ σʼ ἔχρῃζον εἰσιδεῖν, Κρέον· πολλῷ γὰρ ηὗρον ἐνδεεῖς διαλλαγάς ὡς ἐς λόγους συνῆψα Πολυνείκει μολών. τὰ ποῖα ταῦτα; τὸν λόγον γὰρ ἀγνοῶ. λέγει δὲ δὴ τί τῶν ἐκεῖ νεώτερον; ἐξοιστέον τἄρʼ ὅπλα Καδμείων πόλει. ἐκτὸς τάφρων τῶνδʼ, ὡς μαχουμένους τάχα. ἐγᾦδα κείνους τοῖς λόγοις ὄντας θρασεῖς. θάρσει· τάχʼ αὐτῶν πεδίον ἐμπλήσω φόνου. ὡς οὐ καθέξω τειχέων ἔσω στρατόν. βούλῃ τράπωμαι δῆθʼ ὁδοὺς ἄλλας τινάς; εἰ νυκτὸς αὐτοῖς προσβάλοιμεν ἐκ λόχου; ἴσον φέρει νύξ, τοῖς δὲ τολμῶσιν πλέον. ἀλλʼ ἀμφὶ δεῖπνον οὖσι προσβάλω δόρυ; βαθύς γέ τοι Διρκαῖος ἀναχωρεῖν πόρος. τί δʼ, εἰ καθιππεύσαιμεν Ἀργείων στρατόν; τί δῆτα δράσω; πολεμίοισι δῶ πόλιν; τίς οὖν πρόνοια γίγνεται σοφωτέρα; τί προστετάχθαι δρᾶν; τὸ γὰρ σθένος βραχύ. τί δῆτα δρῶμεν; ἀπορίαν γὰρ οὐ μενῶ. λόχων ἀνάσσειν ἢ μονοστόλου δορός; ξυνῆκʼ· ἀμύνειν τειχέων προσαμβάσεις. θάρσει προκρίνας ἢ φρενῶν εὐβουλίᾳ; ἔσται τάδʼ· ἐλθὼν ἑπτάπυργον ἐς πόλιν τάξω λοχαγοὺς πρὸς πύλαισιν, ὡς λέγεις, ἴσους ἴσοισι πολεμίοισιν ἀντιθείς. ὄνομα δʼ ἑκάστου διατριβὴ πολλὴ λέγειν, ἐχθρῶν ὑπʼ αὐτοῖς τείχεσιν καθημένων. ἀλλʼ εἶμʼ, ὅπως ἂν μὴ καταργῶμεν χέρα. καί μοι γένοιτʼ ἀδελφὸν ἀντήρη λαβεῖν καὶ ξυσταθέντα διὰ μάχης ἑλεῖν δορί. κτανεῖν θʼ, ὃς ἦλθε πατρίδα πορθήσων ἐμήν. γάμους δʼ ἀδελφῆς Ἀντιγόνης παιδός τε σοῦ Αἵμονος, ἐάν τι τῆς τύχης ἐγὼ σφαλῶ, σοὶ χρὴ μέλεσθαι· τὴν δόσιν δʼ ἐχέγγυον τὴν πρόσθε ποιῶ νῦν ἐπʼ ἐξόδοις ἐμαῖς. μητρὸς δʼ ἀδελφὸς εἶ· τί δεῖ μακρηγορεῖν; τρέφʼ ἀξίως νιν σοῦ τε τήν τʼ ἐμὴν χάριν. πατὴρ δʼ ἐς αὑτὸν ἀμαθίαν ὀφλισκάνει, ὄψιν τυφλώσας· οὐκ ἄγαν σφʼ ἐπῄνεσα· ἡμᾶς δʼ ἀραῖσιν, ἢν τύχῃ, κατακτενεῖ. ἓν δʼ ἐστὶν ἡμῖν ἀργόν, εἴ τι θέσφατον οἰωνόμαντις Τειρεσίας ἔχει φράσαι, τοῦδʼ ἐκπυθέσθαι ταῦτʼ· ἐγὼ δὲ παῖδα σὸν Μενοικέα, σοῦ πατρὸς αὐτεπώνυμον, λαβόντα πέμψω δεῦρο Τειρεσίαν, Κρέον· σοὶ μὲν γὰρ ἡδὺς ἐς λόγους ἀφίξεται, ἐγὼ δὲ τέχνην μαντικὴν ἐμεμψάμην ἤδη πρὸς αὐτόν, ὥστε μοι μομφὰς ἔχειν. πόλει δὲ καὶ σοὶ ταῦτʼ ἐπισκήπτω, Κρέον· ἤνπερ κρατήσῃ τἀμά, Πολυνείκους νέκυν μήποτε ταφῆναι τῇδε Θηβαίᾳ χθονί, θνῄσκειν δὲ τὸν θάψαντα, κἂν φίλων τις ᾖ. σοὶ μὲν τάδʼ εἶπον· προσπόλοις δʼ ἐμοῖς λέγω· ἐκφέρετε τεύχη πάνοπλά τʼ ἀμφιβλήματα, ὡς εἰς ἀγῶνα τὸν προκείμενον δορὸς ὁρμώμεθʼ ἤδη ξὺν δίκῃ νικηφόρῳ. τῇ δʼ Εὐλαβείᾳ, χρησιμωτάτῃ θεῶν, προσευχόμεσθα τήνδε διασῷσαι πόλιν.