ὦ καλλίνικε γῆς Ἀθηναίων ἄναξ, Θησεῦ, σὸς ἱκέτης καὶ πόλεως ἥκω σέθεν. οἶσθʼ ἣν στρατείαν ἐστράτευσʼ ὀλεθρίαν. ἐνταῦθʼ ἀπώλεσʼ ἄνδρας Ἀργείων ἄκρους. τούτους θανόντας ἦλθον ἐξαιτῶν πόλιν. κἄπειτά γʼ οἱ κτανόντες οὐκ ἐῶσί με. τί δʼ; εὐτυχοῦντες οὐκ ἐπίστανται φέρειν. κομίσαι σε, Θησεῦ, παῖδας Ἀργείων θέλων. σφαλέντες οἰχόμεσθα. πρὸς σὲ δʼ ἥκομεν. πάντες σʼ ἱκνοῦνται Δαναΐδαι θάψαι νεκρούς. δισσοῖσι γαμβροῖς τήνδε πορσύνων χάριν. οὐκ ἐγγενῆ συνῆψα κηδείαν δόμοις. Τυδεῖ γε Πολυνείκει τε τῷ Θηβαιγενεῖ. Φοίβου μʼ ὑπῆλθε δυστόπαστʼ αἰνίγματα. κάπρῳ με δοῦναι καὶ λέοντι παῖδʼ ἐμώ. ἐλθόντε φυγάδε νυκτὸς εἰς ἐμὰς πύλας — Τυδεὺς μάχην ξυνῆψε Πολυνείκης θʼ ἅμα. μάχην γε δισσοῖν κνωδάλοιν ἀπεικάσας. Τυδεὺς μὲν αἷμα συγγενὲς φεύγων χθονός. ἀραῖς πατρῴαις, μὴ κασίγνητον κτάνοι. ἀλλʼ οἱ μένοντες τοὺς ἀπόντας ἠδίκουν. ταύτῃ δικάζων ἦλθον· εἶτʼ ἀπωλόμην. οἴμοι; διώκεις μʼ ᾗ μάλιστʼ ἐγὼ ʼσφάλην. τὸ δὲ πλέον, ἦλθον Ἀμφιάρεώ γε πρὸς βίαν. νέων γὰρ ἀνδρῶν θόρυβος ἐξέπλησσέ με. ὃ δή γε πολλοὺς ὤλεσε στρατηλάτας. ἀλλʼ, ὦ καθʼ Ἑλλάδʼ ἀλκιμώτατον κάρα, ἄναξ Ἀθηνῶν, ἐν μὲν αἰσχύναις ἔχω πίτνων πρὸς οὖδας γόνυ σὸν ἀμπίσχειν χερί, πολιὸς ἀνὴρ τύραννος εὐδαίμων πάρος· ὅμως δʼ ἀνάγκη συμφοραῖς εἴκειν ἐμαῖς. σῶσον νεκρούς μοι, τἀμά τʼ οἰκτίρας κακὰ καὶ τῶν θανόντων τάσδε μητέρας τέκνων, αἷς γῆρας ἥκει πολιὸν εἰς ἀπαιδίαν, ἐλθεῖν δʼ ἔτλησαν δεῦρο καὶ ξένον πόδα θεῖναι μόλις γεραιὰ κινοῦσαι μέλη, πρεσβεύματʼ οὐ Δήμητρος ἐς μυστήρια, ἀλλʼ ὡς νεκροὺς θάψωσιν, ἃς αὐτὰς ἐχρῆν κείνων ταφείσας χερσὶν ὡραίων τυχεῖν. σοφὸν δὲ πενίαν τʼ εἰσορᾶν τὸν ὄλβιον, πένητά τʼ εἰς τοὺς πλουσίους ἀποβλέπειν ζηλοῦνθʼ, ἵνʼ αὐτὸν χρημάτων ἔρως ἔχῃ, τά τʼ οἰκτρὰ τοὺς μὴ δυστυχεῖς δεδοικέναι.  τόν θʼ ὑμνοποιὸν αὐτὸς ἃν τίκτῃ μέλη χαίροντα τίκτειν· ἢν δὲ μὴ πάσχῃ τόδε, οὔτοι δύναιτʼ ἂν οἴκοθέν γʼ ἀτώμενος τέρπειν ἂν ἄλλους· οὐδὲ γὰρ δίκην ἔχει. τάχʼ οὖν ἂν εἴποις· Πελοπίαν παρεὶς χθόνα πῶς ταῖς Ἀθήναις τόνδε προστάσσεις πόνον; ἐγὼ δίκαιός εἰμʼ ἀφηγεῖσθαι τάδε. Σπάρτη μὲν ὠμὴ καὶ πεποίκιλται τρόπους, τὰ δʼ ἄλλα μικρὰ κἀσθενῆ· πόλις δὲ σὴ μόνη δύναιτʼ ἂν τόνδʼ ὑποστῆναι πόνον· τά τʼ οἰκτρὰ γὰρ δέδορκε καὶ νεανίαν ἔχει σὲ ποιμένʼ ἐσθλόν· οὗ χρείᾳ πόλεις πολλαὶ διώλοντʼ, ἐνδεεῖς στρατηλάτου. οὔτοι δικαστήν σʼ εἱλόμην ἐμῶν κακῶν οὐδʼ, εἴ τι πράξας μὴ καλῶς εὑρίσκομαι, τούτων κολαστὴν κἀπιτιμητήν, ἄναξ, ἀλλʼ ὡς ὀναίμην. εἰ δὲ μὴ βούλῃ τάδε, στέργειν ἀνάγκη τοῖσι σοῖς· τί γὰρ πάθω; ἄγʼ, ὦ γεραιαί, στείχετε, γλαυκὴν χλόην αὐτοῦ λιποῦσαι, φυλλάδος καταστροφῇ θεούς τε καὶ γῆν τήν τε πυρφόρον θεὰν Δήμητρα θέμεναι μάρτυρʼ ἡλίου τε φῶς, ὡς οὐδὲν ἡμῖν ἤρκεσαν λιταὶ θεῶν. ὦ παγκάκιστε — ὦ Ζεῦ, τί δῆτα τοὺς ταλαιπώρους βροτοὺς φρονεῖν λέγουσι; σοῦ γὰρ ἐξηρτήμεθα δρῶμέν τε τοιαῦθʼ ἃν σὺ τυγχάνῃς θέλων. ἡμῖν γὰρ ἦν τό τʼ Ἄργος οὐχ ὑποστατόν, αὐτοί τε πολλοὶ καὶ νέοι βραχίοσιν· Ἐτεοκλέους τε σύμβασιν ποιουμένου, μέτρια θέλοντος, οὐκ ἐχρῄζομεν λαβεῖν, κἄπειτʼ ἀπωλόμεσθα. ὁ δʼ αὖ τότʼ εὐτυχής, λαβὼν πένης ὣς ἀρτίπλουτα χρήματα, ὕβριζʼ, ὑβρίζων τʼ αὖθις ἀνταπώλετο Κάδμου κακόφρων λαός. ὦ καιροῦ πέρα τὸ τόξον ἐντείνοντες· ὦ κενοὶ βροτῶν, καὶ πρὸς δίκης γε πολλὰ πάσχοντες κακά, φίλοις μὲν οὐ πείθεσθε, τοῖς δὲ πράγμασιν· πόλεις τʼ, ἔχουσαι διὰ λόγου κάμψαι κακά, φόνῳ καθαιρεῖσθʼ, οὐ λόγῳ, τὰ πράγματα. ἀτὰρ τί ταῦτα; κεῖνο βούλομαι μαθεῖν, πῶς ἐξεσώθης· εἶτα τἄλλʼ ἐρήσομαι. ὧν δʼ οὕνεχʼ ἁγὼν ἦν, νεκροὺς κομίζετε; πῶς φῄς; ὁ δʼ ἄλλος ποῦ κεκμηκότων ὄχλος; τοὐκεῖθεν ἢ τοὐνθένδε; τίς δʼ ἔθαψέ νιν; οὓς δʼ οὐκ ἔθαψε ποῦ νεκροὺς ἥκεις λιπών; ἦ που πικρῶς νιν θέραπες ἦγον ἐκ φόνου;  ἔνιψεν αὐτὸς τῶν ταλαιπώρων σφαγάς; δεινὸν μὲν ἦν βάσταγμα κᾀσχύνην ἔχον. οἴμοι· πόσῳ σφιν συνθανεῖν ἂν ἤθελον. δοκῶ μέν, αὐταί γʼ εἰσὶν αἱ διδάσκαλοι. ἀλλʼ εἶἑν· αἴρω χεῖρʼ ἀπαντήσας νεκροῖς Ἅιδου τε μολπὰς ἐκχέω δακρυρρόους, φίλους προσαυδῶν, ὧν λελειμμένος τάλας ἔρημα κλαίω· τοῦτο γὰρ μόνον βροτοῖς οὐκ ἔστι τἀνάλωμʼ ἀναλωθὲν λαβεῖν, ψυχὴν βροτείαν· χρημάτων δʼ εἰσὶν πόροι. στεναγμόν, ὦ ματέρες, τῶν κατὰ χθονὸς νεκρῶν ἀύσατʼ ἀπύσατʼ ἀντίφωνʼ ἐμῶν στεναγμάτων κλύουσαι. ἰὼ ἰώ. αἰαῖ. ἐπάθομεν ὤ ὦ πόλις Ἀργεία, τὸν ἐμὸν πότμον οὐκ ἐσορᾶτε; προσάγετε τῶν δυσπότμων σώμαθʼ αἱματοσταγῆ, σφαγέντας οὐκ ἄξιʼ οὐδʼ ὑπʼ ἀξίων, ἐν οἷς ἀγὼν ἐκράνθη. ἔχεις ἔχεις. αἰαῖ. ἀίετέ μου. εἴθε με Καδμείων ἔναρον στίχες ἐν κονίαισιν. ἴδετε κακῶν πέλαγος, ὦ ματέρες τάλαιναι τέκνων. ἰὼ ἰώ μοί μοι· κατά με πέδον γᾶς ἕλοι, διὰ δὲ θύελλα σπάσαι, πυρός τε φλογμὸς ὁ Διὸς ἐν κάρᾳ πέσοι. ἄκουε δή νυν· καὶ γὰρ οὐκ ἄκοντί μοι δίδως ἔπαινον ὧν ἔγωγε βούλομαι φίλων ἀληθῆ καὶ δίκαιʼ εἰπεῖν πέρι. ὁρᾷς τὸν ἁβρόν, οὗ βέλος διέπτατο; Καπανεὺς ὅδʼ ἐστίν· ᾧ βίος μὲν ἦν πολύς, ἥκιστα δʼ ὄλβῳ γαῦρος ἦν· φρόνημα δὲ οὐδέν τι μεῖζον εἶχεν ἢ πένης ἀνήρ, φεύγων τραπέζαις ὅστις ἐξογκοῖτʼ ἄγαν τἀρκοῦντʼ ἀτίζων· οὐ γὰρ ἐν γαστρὸς βορᾷ τὸ χρηστὸν εἶναι, μέτρια δʼ ἐξαρκεῖν ἔφη. φίλοις τʼ ἀληθὴς ἦν φίλος, παροῦσί τε καὶ μὴ παροῦσιν· ὧν ἀριθμὸς οὐ πολύς. ἀψευδὲς ἦθος, εὐπροσήγορον στόμα, ἄκραντον οὐδὲν οὔτʼ ἐς οἰκέτας ἔχων οὔτʼ ἐς πολίτας. τὸν δὲ δεύτερον λέγω Ἐτέοκλον, ἄλλην χρηστότητʼ ἠσκηκότα· νεανίας ἦν τῷ βίῳ μὲν ἐνδεής, πλείστας δὲ τιμὰς ἔσχʼ ἐν Ἀργείᾳ χθονί. φίλων δὲ χρυσὸν πολλάκις δωρουμένων οὐκ εἰσεδέξατʼ οἶκον ὥστε τοὺς τρόπους δούλους παρασχεῖν χρημάτων ζευχθεὶς ὕπο. τοὺς δʼ ἐξαμαρτάνοντας, οὐχὶ τὴν πόλιν ἤχθαιρʼ· ἐπεί τοι κοὐδὲν αἰτία πόλις κακῶς κλύουσα διὰ κυβερνήτην κακόν. ὁ δʼ αὖ τρίτος τῶνδʼ Ἱππομέδων τοιόσδʼ ἔφυ· παῖς ὢν ἐτόλμησʼ εὐθὺς οὐ πρὸς ἡδονὰς Μουσῶν τραπέσθαι πρὸς τὸ μαλθακὸν βίου, ἀγροὺς δὲ ναίων, σκληρὰ τῇ φύσει διδοὺς ἔχαιρε πρὸς τἀνδρεῖον, ἔς τʼ ἄγρας ἰὼν ἵπποις τε χαίρων τόξα τʼ ἐντείνων χεροῖν, πόλει παρασχεῖν σῶμα χρήσιμον θέλων. ὁ τῆς κυναγοῦ δʼ ἄλλος Ἀταλάντης γόνος παῖς Παρθενοπαῖος, εἶδος ἐξοχώτατος, Ἀρκὰς μὲν ἦν, ἐλθὼν δʼ ἐπʼ Ἰνάχου ῥοὰς παιδεύεται κατʼ Ἄργος. ἐκτραφεὶς δʼ ἐκεῖ πρῶτον μέν, ὡς χρὴ τοὺς μετοικοῦντας ξένους, λυπηρὸς οὐκ ἦν οὐδʼ ἐπίφθονος πόλει οὐδʼ ἐξεριστὴς τῶν λόγων, ὅθεν βαρὺς μάλιστʼ ἂν εἴη δημότης τε καὶ ξένος. λόχοις δʼ ἐνεστὼς ὥσπερ Ἀργεῖος γεγὼς ἤμυνε χώρᾳ, χὡπότʼ εὖ πράσσοι πόλις, ἔχαιρε, λυπρῶς δʼ ἔφερεν, εἴ τι δυστυχοῖ. πολλοὺς δʼ ἐραστὰς κἀπὸ θηλειῶν ὅσας ἔχων ἐφρούρει μηδὲν ἐξαμαρτάνειν. Τυδέως δʼ ἔπαινον ἐν βραχεῖ θήσω μέγαν· οὐκ ἐν λόγοις ἦν λαμπρός, ἀλλʼ ἐν ἀσπίδι δεινὸς σοφιστής, πολλά τʼ ἐξευρεῖν σοφά. γνώμῃ δʼ ἀδελφοῦ Μελεάγρου λελειμμένος, ἴσον παρέσχεν ὄνομα διὰ τέχνης δορός, εὑρὼν ἀκριβῆ μουσικὴν ἐν ἀσπίδι· φιλότιμον ἦθος πλούσιον, φρόνημα δὲ ἐν τοῖσιν ἔργοις, οὐχὶ τοῖς λόγοις, ἴσον. ἐκ τῶνδε μὴ θαύμαζε τῶν εἰρημένων, Θησεῦ, πρὸ πύργων τούσδε τολμῆσαι θανεῖν. τὸ γὰρ τραφῆναι μὴ κακῶς αἰδῶ φέρει· αἰσχύνεται δὲ τἀγάθʼ ἀσκήσας ἀνὴρ κακὸς γενέσθαι πᾶς τις. ἡ δʼ εὐανδρία διδακτός, εἴπερ καὶ βρέφος διδάσκεται λέγειν ἀκούειν θʼ ὧν μάθησιν οὐκ ἔχει. ἃ δʼ ἂν μάθῃ τις, ταῦτα σῴζεσθαι φιλεῖ πρὸς γῆρας. οὕτω παῖδας εὖ παιδεύετε. οὐκ οἶδα πλὴν ἕν, σοῖσι πείθεσθαι λόγοις. ἦ χωρὶς ἱερὸν ὡς νεκρὸν θάψαι θέλεις; ποῦ δῆτα θήσεις μνῆμα τῷδε χωρίσας; οὗτος μὲν ἤδη δμωσὶν ἂν μέλοι πόνος. ἴτʼ, ὦ τάλαιναι μητέρες, τέκνων πέλας. πῶς; τὰς τεκούσας οὐ χρεὼν ψαῦσαι τέκνων; πικρὰ γὰρ ὄψις αἷμα κὠτειλαὶ νεκρῶν. νικᾷς. μένειν χρὴ τλημόνως· λέγει γὰρ εὖ Θησεύς· ὅταν δὲ τούσδε προσθῶμεν πυρί, ὀστᾶ προσάξεσθε. ὦ ταλαίπωροι βροτῶν, τί κτᾶσθε λόγχας καὶ κατʼ ἀλλήλων φόνους τίθεσθε; παύσασθʼ, ἀλλὰ λήξαντες πόνων ἄστη φυλάσσεθʼ ἥσυχοι μεθʼ ἡσύχων. σμικρὸν τὸ χρῆμα τοῦ βίου· τοῦτον δὲ χρὴ ὡς ῥᾷστα καὶ μὴ σὺν πόνοις διεκπερᾶν. Θησεῦ, ξύνισμεν πάνθʼ ὅσʼ Ἀργείαν χθόνα δέδρακας ἐσθλὰ δεομένην εὐεργετῶν, χάριν τʼ ἀγήρων ἕξομεν· γενναῖα γὰρ παθόντες ὑμᾶς ἀντιδρᾶν ὀφείλομεν. χαῖρʼ· ἄξιος γὰρ καὶ σὺ καὶ πόλις σέθεν.