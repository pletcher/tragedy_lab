γυναῖκες, Ἑκάβη ποῦ ποθʼ ἡ παναθλία, ἡ πάντα νικῶσʼ ἄνδρα καὶ θῆλυν σπορὰν κακοῖσιν; οὐδεὶς στέφανον ἀνθαιρήσεται. Ἑκάβῃ φέρω τόδʼ ἄλγος· ἐν κακοῖσι δὲ οὐ ῥᾴδιον βροτοῖσιν εὐφημεῖν στόμα. ὦ παντάλαινα κἄτι μᾶλλον ἢ λέγω, δέσποινʼ, ὄλωλας κοὐκέτʼ εἶ, βλέπουσα φῶς, ἄπαις ἄνανδρος ἄπολις ἐξεφθαρμένη. ἥδʼ οὐδὲν οἶδεν, ἀλλά μοι Πολυξένην θρηνεῖ, νέων δὲ πημάτων οὐχ ἅπτεται. ζῶσαν λέλακας, τὸν θανόντα δʼ οὐ στένεις τόνδʼ· ἀλλʼ ἄθρησον σῶμα γυμνωθὲν νεκροῦ, εἴ σοι φανεῖται θαῦμα καὶ παρʼ ἐλπίδας. ἔγνως γὰρ ἄτην παιδός, ὦ δύστηνε σύ; οὐκ οἶδʼ· ἐπʼ ἀκταῖς νιν κυρῶ θαλασσίαις πόντου νιν ἐξήνεγκε πελάγιος κλύδων.