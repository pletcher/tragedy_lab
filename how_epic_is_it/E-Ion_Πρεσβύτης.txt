ὦ θύγατερ, ἄξιʼ ἀξίων γεννητόρων ἤθη φυλάσσεις, κοὐ καταισχύνασʼ ἔχεις τοὺς σοὺς παλαιούς, ἐκγόνους αὐτόχθονας. ἕλχʼ ἕλκε πρὸς μέλαθρα καὶ κόμιζέ με. αἰπεινά τοι μαντεῖα· τοῦ γήρως δέ μοι συνεκπονοῦσα κῶλον ἰατρὸς γενοῦ. ἰδού. τὸ τοῦ ποδὸς μὲν βραδύ, τὸ τοῦ δὲ νοῦ ταχύ. καὶ τοῦτο τυφλόν, ὅταν ἐγὼ βλέπω βραχύ. οὔκουν ἑκών γε· τοῦ δʼ ἀπόντος οὐ κρατῶ. τὸ φροίμιον μὲν τῶν λόγων οὐκ εὐτυχές. ἀλλʼ ἦ τι θεσφάτοισι δεσποτῶν νοσῶ; θύγατερ. τέκνον. μήπω στενάξῃς πρὶν ἂν μάθωμεν εἰ ταὐτὰ πράσσων δεσπότης τῆς συμφορᾶς κοινωνός ἐστιν, ἢ μόνη σὺ δυστυχεῖς. πότερα δὲ φῦναι δεῖ γυναικὸς ἔκ τινος τὸν παῖδʼ ὃν εἶπας, ἢ γεγῶτʼ ἐθέσπισεν; κἄμοιγε. πῶς δʼ ὁ χρησμὸς ἐκπεραίνεται, σαφέστερόν μοι φράζε, χὥστις ἔσθʼ ὁ παῖς. τίς οὖν ἐχρήσθη; τῷ συνῆψʼ ἴχνος ποδὸς πόσις ταλαίνης; πῶς δὲ ποῦ νιν εἰσιδών; ὄνομα δὲ ποῖον αὐτὸν ὀνομάζει πατήρ; οἶσθʼ, ἢ σιωπῇ τοῦτʼ ἀκύρωτον μένει; μητρὸς δʼ ὁποίας ἐστὶν — δέσποινα, προδεδόμεσθα — σὺν γάρ σοι νοσῶ — τοῦ σοῦ πρὸς ἀνδρός, καὶ μεμηχανημένως ὑβριζόμεσθα δωμάτων τʼ Ἐρεχθέως ἐκβαλλόμεσθα. καὶ σὸν οὐ στυγῶν πόσιν λέγω, σὲ μέντοι μᾶλλον ἢ κεῖνον φιλῶν· ὅστις σε γήμας ξένος ἐπεισελθὼν πόλιν καὶ δῶμα καὶ σὴν παραλαβὼν παγκληρίαν, ἄλλης γυναικὸς παῖδας ἐκκαρπούμενος λάθρα πέφηνεν· ὡς λάθρα δʼ, ἐγὼ φράσω. ἐπεί σʼ ἄτεκνον ᾔσθετʼ, οὐκ ἔστεργέ σοι ὅμοιος εἶναι τῆς τύχης τʼ ἴσον φέρειν, λαβὼν δὲ δοῦλα λέκτρα νυμφεύσας λάθρα τὸν παῖδʼ ἔφυσεν, ἐξενωμένον δέ τῳ Δελφῶν δίδωσιν ἐκτρέφειν. ὃ δʼ ἐν θεοῦ δόμοισιν ἄφετος, ὡς λάθοι, παιδεύεται. νεανίαν δʼ ὡς ᾔσθετʼ ἐκτεθραμμένον, ἐλθεῖν σʼ ἔπεισε δεῦρʼ ἀπαιδίας χάριν. κᾆθʼ ὁ θεὸς οὐκ ἐψεύσαθʼ, ὅδε δʼ ἐψεύσατο πάλαι τρέφων τὸν παῖδα, κἄπλεκεν πλοκὰς τοιάσδʼ· ἁλοὺς μὲν ἀνέφερʼ ἐς τὸν δαίμονα, ἐλθὼν δὲ καὶ τὸν χρόνον ἀμύνεσθαι θέλων τυραννίδʼ αὐτῷ περιβαλεῖν ἔμελλε γῆς. καινὸν δὲ τοὔνομʼ ἀνὰ χρόνον πεπλασμένον Ἴων, ἰόντι δῆθεν ὅτι συνήντετο. καὶ τῶνδʼ ἁπάντων ἔσχατον πείσῃ κακόν· ἀμήτορʼ, ἀναρίθμητον, ἐκ δούλης τινὸς γυναικός, ἐς σὸν δῶμα δεσπότην ἄγειν. ἁπλοῦν ἂν ἦν γὰρ τὸ κακόν, εἰ παρʼ εὐγενοῦς μητρός, πιθών σε, σὴν λέγων ἀπαιδίαν, ἐσῴκισʼ οἴκους· εἰ δὲ σοὶ τόδʼ ἦν πικρόν, τῶν Αἰόλου νιν χρῆν ὀρεχθῆναι γάμων. ἐκ τῶνδε δεῖ σε δὴ γυναικεῖόν τι δρᾶν· ἢ γὰρ ξίφος λαβοῦσαν ἢ δόλῳ τινὶ ἢ φαρμάκοισι σὸν κατακτεῖναι πόσιν καὶ παῖδα, πρὶν σοὶ θάνατον ἐκ κείνων μολεῖν. εἰ γάρ γʼ ὑφήσεις τοῦδʼ, ἀπαλλάξῃ βίου. δυοῖν γὰρ ἐχθροῖν εἰς ἓν ἐλθόντοιν στέγος, ἢ θάτερον δεῖ δυστυχεῖν ἢ θάτερον. ἐγὼ μὲν οὖν σοι καὶ συνεκπονεῖν θέλω, καὶ συμφονεύειν παῖδʼ ἐπεισελθὼν δόμους οὗ δαῖθʼ ὁπλίζει, καὶ τροφεῖα δεσπόταις ἀποδοὺς θανεῖν τε ζῶν τε φέγγος εἰσορᾶν. ἓν γάρ τι τοῖς δούλοισιν αἰσχύνην φέρει, τοὔνομα· τὰ δʼ ἄλλα πάντα τῶν ἐλευθέρων οὐδὲν κακίων δοῦλος, ὅστις ἐσθλὸς ᾖ. ὦ θύγατερ, οὔτοι σὸν βλέπων ἐμπίμπλαμαι πρόσωπον, ἔξω δʼ ἐγενόμην γνώμης ἐμῆς. κακῶν γὰρ ἄρτι κῦμʼ ὑπεξαντλῶν φρενί, πρύμνηθεν αἴρει μʼ ἄλλο σῶν λόγων ὕπο, οὓς ἐκβαλοῦσα τῶν παρεστώτων κακῶν μετῆλθες ἄλλων πημάτων κακὰς ὁδούς. τί φῄς; τίνα λόγον Λοξίου κατηγορεῖς; ποῖον τεκεῖν φῂς παῖδα; ποῦ θεῖναι πόλεως θηρσὶν φίλον τύμβευμʼ; ἄνελθέ μοι πάλιν. ὡς συστενάζειν γʼ οἶδα γενναίως φίλοις. οἶδʼ, ἔνθα Πανὸς ἄδυτα καὶ βωμοὶ πέλας. τίνʼ; ὡς ἀπαντᾷ δάκρυά μοι τοῖς σοῖς λόγοις. ὦ θύγατερ, ἆρʼ ἦν ταῦθʼ ἅ γʼ ᾐσθόμην ἐγώ; νόσον κρυφαίαν ἡνίκʼ ἔστενες λάθρα; κᾆτʼ ἐξέκλεψας πῶς Ἀπόλλωνος γάμους; ποῦ; τίς λοχεύει σʼ; ἢ μόνη μοχθεῖς τάδε; ὁ παῖς δὲ ποῦ ʼστιν; ἵνα σὺ μηκέτʼ ᾖς ἄπαις. τέθνηκʼ; Ἀπόλλων δʼ ὁ κακὸς οὐδὲν ἤρκεσεν; τίς γάρ νιν ἐξέθηκεν; οὐ γὰρ δὴ σύ γε. οὐδὲ ξυνῄδει σοί τις ἔκθεσιν τέκνου; καὶ πῶς ἐν ἄντρῳ παῖδα σὸν λιπεῖν ἔτλης; φεῦ· τλήμων σὺ τόλμης, ὁ δὲ θεὸς μᾶλλον σέθεν. μαστὸν διώκοντʼ ἦ πρὸς ἀγκάλαις πεσεῖν; σοὶ δʼ ἐς τί δόξʼ ἐσῆλθεν ἐκβαλεῖν τέκνον; οἴμοι, δόμων σῶν ὄλβος ὡς χειμάζεται. σὲ καὶ πατέρα σὸν δυστυχοῦντας εἰσορῶ. μή νυν ἔτʼ οἴκτων, θύγατερ, ἀντεχώμεθα. τὸν πρῶτον ἀδικήσαντά σʼ ἀποτίνου θεόν. πίμπρη τὰ σεμνὰ Λοξίου χρηστήρια. τὰ δυνατά νυν τόλμησον, ἄνδρα σὸν κτανεῖν. νῦν δʼ ἀλλὰ παῖδα τὸν ἐπὶ σοὶ πεφηνότα. ξιφηφόρους σοὺς ὁπλίσασʼ ὀπάονας. ἱεραῖσιν ἐν σκηναῖσιν, οὗ θοινᾷ φίλους. ὤμοι, κακίζῃ· φέρε, σὺ νῦν βούλευέ τι. ἀμφοῖν ἂν εἴην τοῖνδʼ ὑπηρέτης ἐγώ. οἶδʼ, ἣν Φλέγρᾳ Γίγαντες ἔστησαν θεοῖς. ἦ παισὶν αὑτῆς σύμμαχον, θεῶν πόνον; ποῖόν τι μορφῆς σχῆμʼ ἔχουσαν ἀγρίας; ἆρʼ οὗτός ἐσθʼ ὁ μῦθος ὃν κλύω πάλαι; ἣν αἰγίδʼ ὀνομάζουσι, Παλλάδος στολήν; τί δῆτα, θύγατερ, τοῦτο σοῖς ἐχθροῖς βλάβος; ὃν πρῶτον ὑμῶν πρόγονον ἐξανῆκε γῆ; τί χρῆμα; μέλλον γάρ τι προσφέρεις ἔπος. ἰσχὺν ἔχοντας τίνα πρὸς ἀνθρώπου φύσιν; ἐν τῷ καθάψασʼ ἀμφὶ παιδὶ σώματος; κείνου δὲ κατθανόντος ἐς σὲ ἀφίκετο; πῶς οὖν κέκρανται δίπτυχον δῶρον θεᾶς; τί τῷδε χρῆσθαι; δύνασιν ἐκφέρει τίνα; ὁ δεύτερος δʼ ἀριθμὸς ὧν λέγεις τί δρᾷ; ἐς ἓν δὲ κραθέντʼ αὐτὸν ἢ χωρὶς φορεῖς; ὦ φιλτάτη παῖ, πάντʼ ἔχεις ὅσων σε δεῖ. ποῦ καὶ τί δράσας; σὸν λέγειν, τολμᾶν δʼ ἐμόν. οὐκ εὖ τόδʼ εἶπας· καὶ σὺ γὰρ τοὐμὸν ψέγεις. σὺ παῖδα δόξεις διολέσαι, κεἰ μὴ κτενεῖς. αὐτοῦ νυν αὐτὸν κτεῖνʼ, ἵνʼ ἀρνήσῃ φόνους. καὶ σόν γε λήσεις πόσιν ἅ σε σπεύδει λαθεῖν. σὺ μέν νυν εἴσω προξένων μέθες πόδα· ἡμεῖς δʼ ἐφʼ ᾧ τετάγμεθʼ ἐκπονήσομεν. ἄγʼ, ὦ γεραιὲ πούς, νεανίας γενοῦ ἔργοισι, κεἰ μὴ τῷ χρόνῳ πάρεστί σοι. ἐχθρὸν δʼ ἐπʼ ἄνδρα στεῖχε δεσποτῶν μέτα, καὶ συμφόνευε καὶ συνεξαίρει δόμων. τὴν δʼ εὐσέβειαν εὐτυχοῦσι μὲν καλὸν τιμᾶν· ὅταν δὲ πολεμίους δρᾶσαι κακῶς θέλῃ τις, οὐδεὶς ἐμποδὼν κεῖται νόμος.