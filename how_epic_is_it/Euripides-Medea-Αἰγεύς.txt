Μήδεια, χαῖρε· τοῦδε γὰρ προοίμιον κάλλιον οὐδεὶς οἶδε προσφωνεῖν φίλους. Φοίβου παλαιὸν ἐκλιπὼν χρηστήριον. παίδων ἐρευνῶν σπέρμ’ ὅπως γένοιτό μοι. ἄπαιδές ἐσμεν δαίμονός τινος τύχῃ. οὐκ ἐσμὲν εὐνῆς ἄζυγες γαμηλίου. σοφώτερ’ ἢ κατ’ ἄνδρα συμβαλεῖν ἔπη. μάλιστ’, ἐπεί τοι καὶ σοφῆς δεῖται φρενός. ἀσκοῦ με τὸν προύχοντα μὴ λῦσαι πόδα— πρὶν ἂν πατρῴαν αὖθις ἑστίαν μόλω. Πιτθεύς τις ἔστι, γῆς ἄναξ Tροζηνίας. . . . τούτῳ θεοῦ μάντευμα κοινῶσαι θέλω. κἀμοί γε πάντων φίλτατος δορυξένων. τί γὰρ σὸν ὄμμα χρώς τε συντέτηχ’ ὅδε; τί φῄς; σαφῶς μοι σὰς φράσον δυσθυμίας. τί χρῆμα δράσας; φράζε μοι σαφέστερον. οὔ που τετόλμηκ’ ἔργον αἴσχιστον τόδε; πότερον ἐρασθεὶς ἢ σὸν ἐχθαίρων λέχος; ἴτω νυν, εἴπερ, ὡς λέγεις, ἐστὶν κακός. δίδωσι δ’ αὐτῷ τίς; πέραινέ μοι λόγον. συγγνωστὰ μέν τἄρ’ ἦν σε λυπεῖσθαι, γύναι. πρὸς τοῦ; τόδ’ ἄλλο καινὸν αὖ λέγεις κακόν. ἐᾷ δ’ Ἰάσων; οὐδὲ ταῦτ’ ἐπῄνεσα. πολλῶν ἕκατι τήνδε σοι δοῦναι χάριν, γύναι, πρόθυμός εἰμι, πρῶτα μὲν θεῶν, ἔπειτα παίδων ὧν ἐπαγγέλλῃ γονάς· ἐς τοῦτο γὰρ δὴ φροῦδός εἰμι πᾶς ἐγώ. οὕτω δ’ ἔχει μοι· σοῦ μὲν ἐλθούσης χθόνα, πειράσομαί σου προξενεῖν δίκαιος ὤν. τόσον γε μέντοι σοι προσημαίνω, γύναι· ἐκ τῆσδε μὲν γῆς οὔ σ’ ἄγειν βουλήσομαι, αὐτὴ δ’ ἐάνπερ εἰς ἐμοὺς ἔλθῃς δόμους, μενεῖς ἄσυλος κοὔ σε μὴ μεθῶ τινι. ἐκ τῆσδε δ’ αὐτὴ γῆς ἀπαλλάσσου πόδα· ἀναίτιος γὰρ καὶ ξένοις εἶναι θέλω. μῶν οὐ πέποιθας; ἢ τί σοι τὸ δυσχερές; πολλὴν ἔλεξας ἐν λόγοις προμηθίαν· ἀλλ’, εἰ δοκεῖ σοι, δρᾶν τάδ’ οὐκ ἀφίσταμαι. ἐμοί τε γὰρ τάδ’ ἐστὶν ἀσφαλέστατα, σκῆψίν τιν’ ἐχθροῖς σοῖς ἔχοντα δεικνύναι, τὸ σόν τ’ ἄραρε μᾶλλον· ἐξηγοῦ θεούς. τί χρῆμα δράσειν ἢ τί μὴ δράσειν; λέγε. ὄμνυμι Γαῖαν Ἡλίου θ’ ἁγνὸν σέβας θεούς τε πάντας ἐμμενεῖν ἅ σου κλύω. ἃ τοῖσι δυσσεβοῦσι γίγνεται βροτῶν.