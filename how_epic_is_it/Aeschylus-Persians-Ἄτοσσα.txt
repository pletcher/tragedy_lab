ταῦτα δὴ λιποῦσʼ ἱκάνω χρυσεοστόλμους δόμους καὶ τὸ Δαρείου τε κἀμὸν κοινὸν εὐνατήριον. κἀμὲ καρδίαν ἀμύσσει φροντίς·  ἐς δʼ ὑμᾶς ἐρῶ μῦθον οὐδαμῶς ἐμαυτῆς οὖσʼ ἀδείμαντος, φίλοι, μὴ μέγας πλοῦτος κονίσας οὖδας ἀντρέψῃ ποδὶ ὄλβον, ὃν Δαρεῖος ἦρεν οὐκ ἄνευ θεῶν τινος. ταῦτά μοι διπλῆ μέριμνα φραστός ἐστιν ἐν φρεσίν, μήτε χρημάτων ἀνάνδρων πλῆθος ἐν τιμῇ σέβειν μήτʼ ἀχρημάτοισι λάμπειν φῶς ὅσον σθένος πάρα. ἔστι γὰρ πλοῦτός γʼ ἀμεμφής, ἀμφὶ δʼ ὀφθαλμῷ φόβος· ὄμμα γὰρ δόμων νομίζω δεσπότου παρουσίαν. πρὸς τάδʼ ὡς οὕτως ἐχόντων τῶνδε, σύμβουλοι λόγου τοῦδέ μοι γένεσθε, Πέρσαι, γηραλέα πιστώματα· πάντα γὰρ τὰ κέδνʼ ἐν ὑμῖν ἐστί μοι βουλεύματα. πολλοῖς μὲν αἰεὶ νυκτέροις ὀνείρασιν ξύνειμʼ, ἀφʼ οὗπερ παῖς ἐμὸς στείλας στρατὸν Ἰαόνων γῆν οἴχεται πέρσαι θέλων· ἀλλʼ οὔτι πω τοιόνδʼ ἐναργὲς εἰδόμην ὡς τῆς πάροιθεν εὐφρόνης· λέξω δέ σοι. ἐδοξάτην μοι δύο γυναῖκʼ εὐείμονε, ἡ μὲν πέπλοισι Περσικοῖς ἠσκημένη, ἡ δʼ αὖτε Δωρικοῖσιν, εἰς ὄψιν μολεῖν, μεγέθει τε τῶν νῦν ἐκπρεπεστάτα πολύ, κάλλει τʼ ἀμώμω, καὶ κασιγνήτα γένους ταὐτοῦ· πάτραν δʼ ἔναιον ἡ μὲν Ἑλλάδα κλήρῳ λαχοῦσα γαῖαν, ἡ δὲ βάρβαρον. τούτω στάσιν τινʼ, ὡς ἐγὼ ʼδόκουν ὁρᾶν, τεύχειν ἐν ἀλλήλαισι· παῖς δʼ ἐμὸς μαθὼν κατεῖχε κἀπράυνεν, ἅρμασιν δʼ ὕπο ζεύγνυσιν αὐτὼ καὶ λέπαδνʼ ἐπʼ αὐχένων τίθησι.  χἠ μὲν τῇδʼ ἐπυργοῦτο στολῇ ἐν ἡνίαισί τʼ εἶχεν εὔαρκτον στόμα, ἡ δʼ ἐσφάδαζε, καὶ χεροῖν ἔντη δίφρου διασπαράσσει καὶ ξυναρπάζει βίᾳ ἄνευ χαλινῶν καὶ ζυγὸν θραύει μέσον. πίπτει δʼ ἐμὸς παῖς, καὶ πατὴρ παρίσταται Δαρεῖος οἰκτείρων σφε· τὸν δʼ ὅπως ὁρᾷ Ξέρξης, πέπλους ῥήγνυσιν ἀμφὶ σώματι. ἀλλὰ μὴν εὔνους γʼ ὁ πρῶτος τῶνδʼ ἐνυπνίων κριτὴς παιδὶ καὶ δόμοις ἐμοῖσι τήνδʼ ἐκύρωσας φάτιν. ἐκτελοῖτο δὴ τὰ χρηστά· ταῦτα δʼ, ὡς ἐφίεσαι, πάντα θήσομεν θεοῖσι τοῖς τʼ ἔνερθε γῆς φίλοις, εὖτʼ ἂν εἰς οἴκους μόλωμεν.  κεῖνα  δʼ ἐκμαθεῖν θέλω, ὦ φίλοι, ποῦ τὰς Ἀθήνας φασὶν ἱδρῦσθαι χθονός. ἀλλὰ μὴν ἵμειρʼ ἐμὸς παῖς τήνδε θηρᾶσαι πόλιν; ὧδέ τις πάρεστιν αὐτοῖς ἀνδροπλήθεια στρατοῦ; καὶ τί πρὸς τούτοισιν ἄλλο; πλοῦτος ἐξαρκὴς δόμοις; πότερα γὰρ τοξουλκὸς αἰχμὴ διὰ χεροῖν αὐτοῖς πρέπει; τίς δὲ ποιμάνωρ ἔπεστι κἀπιδεσπόζει στρατῷ; πῶς ἂν οὖν μένοιεν ἄνδρας πολεμίους ἐπήλυδας; δεινά τοι λέγεις ἰόντων τοῖς τεκοῦσι φροντίσαι. σιγῶ πάλαι δύστηνος ἐκπεπληγμένη κακοῖς· ὑπερβάλλει γὰρ ἥδε συμφορὰ τὸ μήτε λέξαι μήτʼ ἐρωτῆσαι πάθη. ὅμως δʼ ἀνάγκη πημονὰς βροτοῖς φέρειν θεῶν διδόντων· πᾶν δʼ ἀναπτύξας πάθος λέξον καταστάς, κεἰ στένεις κακοῖς ὅμως. τίς οὐ τέθνηκε, τίνα δὲ καὶ πενθήσομεν τῶν ἀρχελείων, ὅστʼ ἐπὶ σκηπτουχίᾳ ταχθεὶς ἄνανδρον τάξιν ἠρήμου θανών; ἐμοῖς μὲν εἶπας δώμασιν φάος μέγα καὶ λευκὸν ἦμαρ νυκτὸς ἐκ μελαγχίμου. αἰαῖ, κακῶν ὕψιστα δὴ κλύω τάδε, αἴσχη τε Πέρσαις καὶ λιγέα κωκύματα. ἀτὰρ φράσον μοι τοῦτʼ ἀναστρέψας πάλιν· πόσον δὲ πλῆθος ἦν νεῶν Ἑλληνίδων, ὥστʼ ἀξιῶσαι Περσικῷ στρατεύματι μάχην συνάψαι ναΐοισιν ἐμβολαῖς; ἔτʼ ἆρʼ Ἀθηνῶν ἔστʼ ἀπόρθητος πόλις; ἀρχὴ δὲ ναυσὶ συμβολῆς τίς ἦν, φράσον· τίνες κατῆρξαν, πότερον Ἕλληνες, μάχης, ἢ παῖς ἐμός, πλήθει καταυχήσας νεῶν; αἰαῖ, κακῶν δὴ πέλαγος ἔρρωγεν μέγα Πέρσαις τε καὶ πρόπαντι βαρβάρων γένει. καὶ τίς γένοιτʼ ἂν τῆσδʼ ἔτʼ ἐχθίων τύχη; λέξον τίνʼ αὖ φὴς τήνδε συμφορὰν στρατῷ ἐλθεῖν κακῶν ῥέπουσαν ἐς τὰ μάσσονα. οἲ ʼγὼ τάλαινα συμφορᾶς κακῆς, φίλοι. ποίῳ μόρῳ δὲ τούσδε φὴς ὀλωλέναι; ὦ στυγνὲ δαῖμον, ὡς ἄρʼ ἔψευσας φρενῶν Πέρσας· πικρὰν δὲ παῖς ἐμὸς τιμωρίαν κλεινῶν Ἀθηνῶν ηὗρε, κοὐκ ἀπήρκεσαν οὓς πρόσθε Μαραθὼν βαρβάρων ἀπώλεσεν· ὧν ἀντίποινα παῖς ἐμὸς πράξειν δοκῶν τοσόνδε πλῆθος πημάτων ἐπέσπασεν. σὺ δʼ εἰπέ, ναῶν αἳ πεφεύγασιν μόρον, ποῦ τάσδʼ ἔλειπες· οἶσθα σημῆναι τορῶς; οἲ ʼγὼ τάλαινα διαπεπραγμένου στρατοῦ· ὦ νυκτὸς ὄψις ἐμφανὴς ἐνυπνίων, ὡς κάρτα μοι σαφῶς ἐδήλωσας κακά. ὑμεῖς δὲ φαύλως αὔτʼ  ἄγαν ἐκρίνατε. ὅμως δʼ, ἐπειδὴ τῇδʼ ἐκύρωσεν φάτις ὑμῶν, θεοῖς μὲν πρῶτον εὔξασθαι θέλω· ἔπειτα Γῇ τε καὶ φθιτοῖς δωρήματα ἥξω λαβοῦσα πέλανον ἐξ οἴκων ἐμῶν,— ἐπίσταμαι μὲν ὡς ἐπʼ  ἐξειργασμένοις, ἀλλʼ ἐς τὸ λοιπὸν εἴ τι δὴ λῷον πέλοι. ὑμᾶς δὲ χρὴ ʼπὶ τοῖσδε τοῖς πεπραγμένοις πιστοῖσι πιστὰ ξυμφέρειν βουλεύματα· καὶ παῖδʼ, ἐάν περ δεῦρʼ ἐμοῦ πρόσθεν μόλῃ, παρηγορεῖτε, καὶ προπέμπετʼ ἐς δόμους, μὴ καί τι πρὸς κακοῖσι προσθῆται κακόν. φίλοι, κακῶν μὲν ὅστις ἔμπειρος  κυρεῖ, ἐπίσταται βροτοῖσιν ὡς ὅταν κλύδων κακῶν ἐπέλθῃ  πάντα δειμαίνειν φιλεῖ· ὅταν δʼ ὁ δαίμων εὐροῇ,  πεποιθέναι τὸν αὐτὸν αἰεὶ δαίμονʼ οὐριεῖν τύχην. ἐμοὶ  γὰρ ἤδη πάντα μὲν φόβου πλέα ἐν ὄμμασιν τἀνταῖα φαίνεται  θεῶν, βοᾷ δʼ ἐν ὠσὶ κέλαδος οὐ  παιώνιος· τοία κακῶν ἔκπληξις ἐκφοβεῖ φρένας. τοιγὰρ κέλευθον τήνδʼ  ἄνευ τʼ ὀχημάτων χλιδῆς τε τῆς πάροιθεν ἐκ δόμων  πάλιν ἔστειλα, παιδὸς πατρὶ πρευμενεῖς χοὰς φέρουσʼ, ἅπερ νεκροῖσι μειλικτήρια, βοός τʼ ἀφʼ ἁγνῆς λευκὸν  εὔποτον γάλα, τῆς τʼ ἀνθεμουργοῦ στάγμα, παμφαὲς μέλι, λιβάσιν  ὑδρηλαῖς παρθένου πηγῆς μέτα, ἀκήρατόν τε μητρὸς ἀγρίας  ἄπο ποτὸν παλαιᾶς ἀμπέλου γάνος  τόδε· τῆς τʼ αἰὲν ἐν φύλλοισι θαλλούσης  βίον ξανθῆς ἐλαίας καρπὸς  εὐώδης πάρα, ἄνθη τε πλεκτά, παμφόρου γαίας  τέκνα, ἀλλʼ, ὦ φίλοι, χοαῖσι ταῖσδε νερτέρων ὕμνους ἐπευφημεῖτε, τόν τε δαίμονα Δαρεῖον ἀνακαλεῖσθε,  γαπότους δʼ ἐγὼ τιμὰς προπέμψω τάσδε νερτέροις  θεοῖς. ὦ βροτῶν πάντων ὑπερσχὼν ὄλβον εὐτυχεῖ πότμῳ ὡς ἕως τʼ ἔλευσσες  αὐγὰς ἡλίου ζηλωτὸς ὢν βίοτον εὐαίωνα Πέρσαις ὡς θεὸς  διήγαγες, νῦν τέ σε ζηλῶ θανόντα, πρὶν κακῶν ἰδεῖν  βάθος. πάντα γάρ, Δαρεῖʼ ἀκούσῃ μῦθον ἐν βραχεῖ χρόνῳ. διαπεπόρθηται τὰ Περσῶν πράγμαθʼ,  ὡς εἰπεῖν ἔπος. οὐδαμῶς·  ἀλλʼ ἀμφʼ Ἀθήνας πᾶς κατέφθαρται στρατός. θούριος Ξέρξης, κενώσας πᾶσαν ἠπείρου  πλάκα. ἀμφότερα· διπλοῦν μέτωπον ἦν δυοῖν στρατευμάτοιν. μηχαναῖς ἔζευξεν Ἕλλης πορθμόν, ὥστʼ ἔχειν πόρον. ὧδʼ ἔχει· γνώμης δέ πού τις δαιμόνων  ξυνήψατο. ὡς ἰδεῖν τέλος πάρεστιν οἷον ἤνυσεν  κακόν. ναυτικὸς στρατὸς κακωθεὶς πεζὸν ὤλεσε  στρατόν. πρὸς τάδʼ ὡς Σούσων μὲν ἄστυ πᾶν κενανδρίαν  στένει. Βακτρίων δʼ ἔρρει πανώλης δῆμος, οὐδέ τις  γέρων. μονάδα δὲ Ξέρξην ἔρημόν φασιν οὐ πολλῶν  μέτα— ἄσμενον μολεῖν γέφυραν γαῖν δυοῖν ζευκτηρίαν. ναί·  λόγος  κρατεῖ  σαφηνὴς  τοῦτό  γʼ,  οὐδʼ    ἔνι  στάσις. ταῦτά τοι κακοῖς ὁμιλῶν ἀνδράσιν  διδάσκεται θούριος Ξέρξης· λέγουσι δʼ ὡς σὺ μὲν  μέγαν τέκνοις πλοῦτον ἐκτήσω ξὺν  αἰχμῇ, τὸν δʼ ἀνανδρίας ὕπο ἔνδον αἰχμάζειν, πατρῷον δʼ  ὄλβον οὐδὲν αὐξάνειν. τοιάδʼ ἐξ ἀνδρῶν ὀνείδη πολλάκις  κλύων κακῶν τήνδʼ ἐβούλευσεν κέλευθον καὶ στράτευμʼ ἐφʼ Ἑλλάδα. ὦ δαῖμον, ὥς με πόλλʼ  ἐσέρχεται κακὰ ἄλγη, μάλιστα δʼ ἥδε συμφορὰ  δάκνει, ἀτιμίαν γε παιδὸς ἀμφὶ σώματι ἐσθημάτων κλύουσαν, ἥ  νιν ἀμπέχει. ἀλλʼ εἶμι, καὶ λαβοῦσα κόσμον ἐκ δόμων ὑπαντιάζειν παιδί μου  πειράσομαι. οὐ γὰρ τὰ φίλτατʼ ἐν  κακοῖς  προδώσομεν.