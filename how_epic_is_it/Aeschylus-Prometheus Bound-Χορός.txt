μηδὲν φοβηθῇς· φιλία γὰρ ἅδε τάξις πτερύγων θοαῖς ἁμίλλαις προσέβα τόνδε πάγον, πατρῴας μόγις παρειποῦσα φρένας. κραιπνοφόροι δέ μʼ ἔπεμψαν αὖραι· κτύπου γὰρ ἀχὼ χάλυβος διῇξεν ἄντρων μυχόν, ἐκ δʼ ἔπληξέ μου τὰν θεμερῶπιν αἰδῶ· σύθην δʼ ἀπέδιλος ὄχῳ πτερωτῷ. λεύσσω, Προμηθεῦ· φοβερὰ δʼ ἐμοῖσιν ὄσσοις ὀμίχλα προσῇξε πλήρης δακρύων σὸν δέμας εἰσιδούσᾳ πέτραις προσαυαινόμενον ταῖσδʼ ἀδαμαντοδέτοισι λύμαις. νέοι γὰρ οἰακονόμοι κρατοῦσʼ, Ὀλύμπου· νεοχμοῖς δὲ δὴ νόμοις Ζεὺς ἀθέτως κρατύνει. τὰ πρὶν δὲ πελώρια νῦν ἀιστοῖ. τίς ὧδε τλησικάρδιος θεῶν, ὅτῳ τάδʼ ἐπιχαρῆ; τίς οὐ ξυνασχαλᾷ κακοῖς τεοῖσι, δίχα γε Διός; ὁ δʼ ἐπικότως ἀεὶ θέμενος ἄγναμπτον νόον δάμναται Οὐρανίαν γένναν, οὐδὲ λήξει, πρὶν ἂν ἢ κορέσῃ κέαρ ἢ παλάμᾳ τινὶ τὰν δυσάλωτον ἕλῃ τις ἀρχάν. σὺ μὲν θρασύς τε καὶ πικραῖς δύαισιν οὐδὲν ἐπιχαλᾷς, ἄγαν δʼ ἐλευθεροστομεῖς. ἐμὰς δὲ φρένας ἐρέθισε διάτορος φόβος· δέδια δʼ ἀμφὶ σαῖς τύχαις, πᾷ ποτε τῶνδε πόνων χρή σε τέρμα κέλ- σαντʼ ἐσιδεῖν· ἀκίχητα γὰρ ἤθεα καὶ κέαρ ἀπαράμυθον ἔχει Κρόνου παῖς. πάντʼ ἐκκάλυψον καὶ γέγωνʼ ἡμῖν λόγον, ποίῳ λαβών σε Ζεὺς ἐπʼ αἰτιάματι, οὕτως ἀτίμως καὶ πικρῶς αἰκίζεται· δίδαξον ἡμᾶς, εἴ τι μὴ βλάπτει λόγῳ. σιδηρόφρων τε κἀκ πέτρας εἰργασμένος ὅστις, Προμηθεῦ, σοῖσιν οὐ συνασχαλᾷ μόχθοις· ἐγὼ γὰρ οὔτʼ ἂν εἰσιδεῖν τάδε ἔχρῃζον εἰσιδοῦσά τʼ ἠλγύνθην κέαρ. μή πού τι προύβης τῶνδε καὶ περαιτέρω; τὸ ποῖον εὑρὼν τῆσδε φάρμακον νόσου; μέγʼ ὠφέλημα τοῦτʼ ἐδωρήσω βροτοῖς. καὶ νῦν φλογωπὸν πῦρ ἔχουσʼ ἐφήμεροι; τοιοῖσδε δή σε Ζεὺς ἐπʼ αἰτιάμασιν— οὐδʼ ἔστιν ἄθλου τέρμα σοι προκείμενον; δόξει δὲ πῶς; τίς ἐλπίς; οὐχ ὁρᾷς ὅτι ἥμαρτες; ὡς δʼ ἥμαρτες οὔτʼ ἐμοὶ λέγειν καθʼ ἡδονὴν σοί τʼ ἄλγος. ἀλλὰ ταῦτα μὲν μεθῶμεν, ἄθλου δʼ ἔκλυσιν ζήτει τινά. οὐκ ἀκούσαις ἐπεθώυξας τοῦτο, Προμηθεῦ. καὶ νῦν ἐλαφρῷ ποδὶ κραιπνόσυτον θᾶκον προλιποῦσʼ, αἰθέρα θʼ ἁγνὸν πόρον οἰωνῶν, ὀκριοέσσῃ χθονὶ τῇδε πελῶ, τοὺς σοὺς δὲ πόνους χρῄζω διὰ παντὸς ἀκοῦσαι. στένω σε τᾶς οὐλομένας τύχας, Προμηθεῦ· δακρυσίστακτα δʼ ἀπʼ ὄσσων ῥαδινὰν λειβομένα ῥέος παρειὰν νοτίοις ἔτεγξα παγαῖς· ἀμέγαρτα γὰρ τάδε Ζεὺς ἰδίοις νόμοις κρατύνων ὑπερήφανον θεοῖς τοῖς πάρος ἐνδείκνυσιν αἰχμάν. πρόπασα δʼ ἤδη στονόεν λέλακε χώρα, μεγαλοσχήμονά ἀρχαι- οπρεπῆ  στένουσι τὰν σὰν ξυνομαιμόνων τε τιμάν, ὁπόσοι τʼ ἔποικον ἁγνᾶς Ἀσίας ἕδος νέμονται, μεγαλοστόνοισι σοῖς πή- μασι συγκάμνουσι θνατοί. Κολχίδος τε γᾶς ἔνοικοι παρθένοι, μάχας ἄτρεστοι, καὶ Σκύθης ὅμιλος, οἳ γᾶς ἔσχατον τόπον ἀμφὶ Μαι- ῶτιν ἔχουσι λίμναν, Ἀραβίας τʼ ἄρειον ἄνθος, ὑψίκρημνον οἳ πόλισμα Καυκάσου πέλας νέμονται, δάιος στρατός, ὀξυπρῴ- ροισι βρέμων ἐν αἰχμαῖς. μόνον δὴ πρόσθεν ἄλλον ἐν πόνοις δαμέντʼ ἀδαμαντοδέτοις Τιτᾶνα λύμαις εἰσιδόμαν, θεόν, Ἄτλαντος αἰὲν; ὑπέροχον σθένος κραταιόν, ὃς οὐράνιόν τε πόλον νώτοις στέγων ὑποστενάζει. βοᾷ δὲ πόντιος κλύδων ξυμπίτνων, στένει βυθός, κελαινὸς δʼ Ἄιδος ὑποβρέμει μυχὸς γᾶς, παγαί θʼ ἁγνορύτων ποταμῶν στένουσιν ἄλγος οἰκτρόν. πέπονθας αἰκὲς πῆμʼ· ἀποσφαλεὶς φρενῶν πλανᾷ, κακὸς δʼ ἰατρὸς ὥς τις ἐς νόσον πεσὼν ἀθυμεῖς καὶ σεαυτὸν οὐκ ἔχεις εὑρεῖν ὁποίοις φαρμάκοις ἰάσιμος. μή νυν βροτοὺς μὲν ὠφέλει καιροῦ πέρα, σαυτοῦ δʼ ἀκήδει δυστυχοῦντος. ὡς ἐγὼ εὔελπίς εἰμι τῶνδέ σʼ ἐκ δεσμῶν ἔτι λυθέντα μηδὲν μεῖον ἰσχύσειν Διός. τίς οὖν ἀνάγκης ἐστὶν οἰακοστρόφος; τούτων ἄρα Ζεύς ἐστιν ἀσθενέστερος; τί γὰρ πέπρωται Ζηνὶ πλὴν ἀεὶ κρατεῖν; ἦ πού τι σεμνόν ἐστιν ὃ ξυναμπέχεις. μηδάμʼ ὁ πάντα νέμων θεῖτʼ ἐμᾷ γνώμᾳ κράτος ἀντίπαλον Ζεύς, μηδʼ ἐλινύσαιμι θεοὺς ὁσίαις θοίναις ποτινισομένα βουφόνοις παρʼ Ὠκεανοῦ πατρὸς ἄσβεστον πόρον, μηδʼ ἀλίτοιμι λόγοις· ἀλλά μοι τόδʼ ἐμμένοι καὶ μήποτʼ ἐκτακείη· ἁδύ τι θαρσαλέαις τὸν μακρὸν τείνειν βίον ἐλπίσι, φαναῖς θυμὸν ἀλδαίνουσαν ἐν εὐφροσύναις. φρίσ- σω δέ σε δερκομένα μυρίοις μόχθοις διακναιόμενον . Ζῆνα γὰρ οὐ τρομέων ἰδίᾳ γνώμᾳ σέβῃ θνατοὺς ἄγαν, Προμηθεῦ. φέρʼ, ὅπως ἄχαρις χάρις, ὦ φίλος· εἰπὲ ποῦ τίς ἀλκά; τίς ἐφαμερίων ἄρηξις; οὐδʼ ἐδέρχθης ὀλιγοδρανίαν ἄκικυν, ἰσόνειρον, ᾇ τὸ φωτῶν ἀλαὸν γένος ἐμπεποδισμένον; οὔποτε τὰν Διὸς ἁρμονίαν θνατῶν παρεξίασι βουλαί. ἔμαθον τάδε σὰς προσιδοῦσʼ ὀλο- ὰς τύχας, Προμηθεῦ. τὸ διαμφίδιον δέ μοι μέλος προσέπτα τόδʼ ἐκεῖνό θʼ, ὅ τʼ ἀμφὶ λουτρὰ καὶ λέχος σὸν ὑμεναίουν ἰότατι γάμων, ὅτε τὰν ὁμοπάτριον ἕδνοις ἄγαγες Ἡσιόναν πείθὼν δάμαρτα κοινόλεκτρον. μήπω γε· μοῖραν δʼ ἡδονῆς κἀμοὶ πόρε. τὴν τῆσδε πρῶτον ἱστορήσωμεν νόσον, αὐτῆς λεγούσης τὰς πολυφθόρους τύχας· τὰ λοιπὰ δʼ ἄθλων σοῦ διδαχθήτω πάρα. ἔα ἔα, ἄπεχε, φεῦ· οὔποτʼ οὔποτʼ ηὔχουν ὧδε  ξένους μολεῖσθαι λόγους εἰς ἀκοὰν ἐμάν, οὐδʼ ὧδε δυσθέατα καὶ δύσοιστα πήματα, λύματα, δείματα ἀμ- φάκει κέντρῳ τύψειν ψυχὰν ἐμάν. ἰὼ ἰὼ μοῖρα μοῖρα, πέφρικʼ εἰσιδοῦσα πρᾶξιν Ἰοῦς. λέγʼ, ἐκδίδασκε· τοῖς νοσοῦσί τοι γλυκὺ τὸ λοιπὸν ἄλγος προυξεπίστασθαι τορῶς. ἦ γάρ τι λοιπὸν τῇδε πημάτων ἐρεῖς; τούτων σὺ τὴν μὲν τῇδε, τὴν δʼ ἐμοὶ χάριν θέσθαι θέλησον, μηδʼ ἀτιμάσῃς λόγου· καὶ τῇδε μὲν γέγωνε τὴν λοιπὴν πλάνην, ἐμοὶ δὲ τὸν λύσοντα· τοῦτο γὰρ ποθῶ. εἰ μέν τι τῇδε λοιπὸν ἢ παρειμένον ἔχεις γεγωνεῖν τῆς πολυφθόρου πλάνης, λέγʼ· εἰ δὲ πάντʼ εἴρηκας, ἡμῖν αὖ χάριν δὸς ἥνπερ αἰτούμεσθα, μέμνησαι δέ που. ἦ σοφὸς ἦ σοφὸς ἦν ὃς πρῶτος ἐν γνώμᾳ τόδʼ ἐβάστασε καὶ γλώσ- σᾳ διεμυθολόγησεν, ὡς τὸ κηδεῦσαι καθʼ ἑαυτὸν ἀριστεύει μακρῷ, καὶ μήτε τῶν πλούτῳ διαθρυπτομένων μήτε τῶν γέννᾳ μεγαλυνομένων ὄντα χερνήταν ἐραστεῦσαι γάμων. μήποτε μήποτέ μʼ, ὦ πότνιαι Μοῖραι, λεχέων Διὸς εὐνά- τειραν ἴδοισθε πέλουσαν· μηδὲ πλαθείην γαμέτᾳ τινὶ τῶν ἐξ οὐρανοῦ. ταρβῶ γὰρ ἀστεργάνορα παρθενίαν εἰσορῶσʼ Ἰοῦς ἀμαλαπτομέναν δυσπλάνοις Ἥρας ἀλατείαις πόνων. ἐμοὶ δʼ ὅτε μὲν ὁμαλὸς ὁ γάμος, ἄφοβος· οὐ δέδια· μηδὲ κρεισσόνων θεῶν ἔρως ἄφυκτον ὄμμα προσδράκοι με. ἀπόλεμος ὅδε γʼ ὁ πόλεμος, ἄπορα πόριμος· οὐδʼ ἔχω τίς ἂν γενοίμαν. τὰν Διὸς γὰρ οὐχ ὁρῶ μῆτιν ὅπα φύγοιμʼ ἄν. σύ θην ἃ χρῄζεις, ταῦτʼ ἐπιγλωσσᾷ Διός. καὶ προσδοκᾶν χρὴ δεσπόσειν Ζηνός τινα; πῶς δʼ οὐχὶ ταρβεῖς τοιάδʼ ἐκρίπτων ἔπη; ἀλλʼ ἆθλον ἄν σοι τοῦδʼ ἔτʼ ἀλγίω πόροι. οἱ προσκυνοῦντες τὴν Ἀδράστειαν σοφοί. ἡμῖν μὲν Ἑρμῆς οὐκ ἄκαιρα φαίνεται λέγειν. ἄνωγε γάρ σε τὴν αὐθαδίαν μεθέντʼ ἐρευνᾶν τὴν σοφὴν εὐβουλίαν. πιθοῦ· σοφῷ γὰρ αἰσχρὸν ἐξαμαρτάνειν. ἄλλο τι φώνει καὶ παραμυθοῦ μʼ ὅ τι καὶ πείσεις· οὐ γὰρ δή που τοῦτό γε τλητὸν παρέσυρας ἔπος. πῶς με κελεύεις κακότητʼ ἀσκεῖν; μετὰ τοῦδʼ ὅ τι χρὴ πάσχειν ἐθέλω· τοὺς προδότας γὰρ μισεῖν ἔμαθον, κοὐκ ἔστι νόσος τῆσδʼ ἥντινʼ ἀπέπτυσα μᾶλλον.