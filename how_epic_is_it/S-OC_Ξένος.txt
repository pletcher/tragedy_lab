πρὶν νῦν τὰ πλείονʼ ἱστορεῖν, ἐκ τῆσδʼ ἕδρας ἔξελθʼ·  ἔχεις γὰρ χῶρον οὐχ ἁγνὸν πατεῖν. ἄθικτος οὐδʼ οἰκητός·  αἱ γὰρ ἔμφοβοι θεαί σφʼ ἔχουσι, Γῆς τε καὶ Σκότου κόραι. τὰς πάνθʼ ὁρώσας Εὐμενίδας ὅ γʼ ἐνθάδʼ ἂν εἴποι λεώς νιν·  ἄλλα δʼ ἀλλαχοῦ καλά. τί δʼ ἐστὶ τοῦτο; ἀλλʼ οὐδʼ ἐμοί τοι τοὐξανιστάναι πόλεως δίχʼ ἐστὶ θάρσος, πρίν γʼ ἂν ἐνδείξω τί δρῶ. σήμαινε, κοὐκʼ ἄτιμος ἔκ γʼ ἐμοῦ φανεῖ. ὅσʼ οἶδα κἀγὼ πάντʼ ἐπιστήσει κλύων· χῶρος μὲν ἱερὸς πᾶς ὅδʼ ἔστʼ· ἔχει δέ νιν σεμνὸς Ποσειδῶν· ἐν δʼ ὁ πυρφόρος θεὸς Τιτὰν Προμηθεύς· ὃν δʼ ἐπιστείβεις τόπον, χθονὸς καλεῖται τῆσδε χαλκόπους ὀδός, ἔρεισμʼ Ἀθηνῶν·  οἱ δὲ πλησίοι γύαι τόνδʼ ἱππότην Κολωνὸν εὔχονται σφίσιν ἀρχηγὸν εἶναι καὶ φέρουσι τοὔνομα τὸ τοῦδε κοινὸν πάντες ὠνομασμένοι. τοιαῦτά σοι ταῦτʼ   ἐστίν, ὦ ξένʼ, οὐ λόγοις τιμώμενʼ, ἀλλὰ   τῇ ξυνουσίᾳ πλέον. καὶ κάρτα, τοῦδε τοῦ θεοῦ γʼ ἐπώνυμοι. ἐκ τοῦ κατʼ ἄστυ βασιλέως τάδʼ ἄρχεται. Θησεὺς καλεῖται, τοῦ πρὶν Αἰγέως τόκος. ὡς πρὸς τί λέξων ἢ καταρτύσων μολεῖν; καὶ τίς πρὸς ἀνδρὸς μὴ βλέποντος ἄρκεσις; οἶσθʼ, ὦ ξένʼ, ὡς νῦν μὴ σφαλῇς; ἐπείπερ εἰ γενναῖος, ὡς ἰδόντι, πλὴν τοῦ δαίμονος, αὐτοῦ μένʼ οὗπερ κἀφάνης, ἕως ἐγὼ τοῖς ἐνθάδʼ αὐτοῦ μὴ κατʼ ἄστυ δημόταις λέξω τάδʼ ἐλθών·  οἵδε γὰρ κρινοῦσί σοι εἰ χρή σε μίμνειν ἢ πορεύεσθαι πάλιν.