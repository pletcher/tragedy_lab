σκαιοὶ βοτῆρές ἐσμεν· οὐκ ἄλλως λέγω. ἀλλʼ οὐδὲν ἧσσον σοι φέρω κεδνοὺς λόγους. τοιαῦτα κἀγὼ σημανῶν ἐλήλυθα· ἀνὴρ γὰρ ἀλκῆς μυρίας στρατηλατῶν στείχει φίλος σοὶ σύμμαχός τε τῇδε γῇ. Θρῄκης· πατρὸς δὲ Στρυμόνος κικλήσκεται. ἔγνως· λόγου δὲ δὶς τόσου μʼ ἐκούφισας. οὐκ οἶδʼ ἀκριβῶς· εἰκάσαι γε μὴν πάρα. νυκτὸς γὰρ οὔτι φαῦλον ἐμβαλεῖν στρατόν, κλύοντα πλήρη πεδία πολεμίας χερός. φόβον δʼ ἀγρώσταις, οἳ κατʼ Ἰδαῖον λέπας οἰκοῦμεν αὐτόρριζον ἑστίαν χθονός, παρέσχε δρυμὸν νυκτὸς ἔνθηρον μολών. πολλῇ γὰρ ἠχῇ Θρῄκιος ῥέων στρατὸς ἔστειχε· θάμβει δʼ ἐκπλαγέντες ἵεμεν ποίμνας πρὸς ἄκρας, μή τις Ἀργείων μόλῃ λεηλατήσων καὶ σὰ πορθήσων σταθμά, πρὶν δὴ διʼ ὤτων γῆρυν οὐχ Ἑλληνικὴν ἐδεξάμεσθα καὶ μετέστημεν φόβου. στείχων δʼ ἄνακτος προυξερευνητὰς ὁδοῦ ἀνιστόρησα Θρῃκίοις προσφθέγμασι, Τίς ὁ στρατηγὸς καὶ τίνος κεκλημένος στείχει πρὸς ἄστυ Πριαμίδαισι σύμμαχος; καὶ πάντʼ ἀκούσας ὧν ἐφιέμην μαθεῖν, ἔστην· ὁρῶ δὲ Ῥῆσον ὥστε δαίμονα ἑστῶτʼ ἐν ἵπποις Θρῃκίοις τʼ ὀχήμασι. χρυσῆ δὲ πλάστιγξ αὐχένα ζυγηφόρον πώλων ἔκλῃε χιόνος ἐξαυγεστέρων. πέλτη δʼ ἐπʼ ὤμων χρυσοκολλήτοις τύποις ἔλαμπε· Γοργὼν δʼ ὡς ἐπʼ αἰγίδος θεᾶς χαλκῆ μετώποις ἱππικοῖσι πρόσδετος πολλοῖσι σὺν κώδωσιν ἐκτύπει φόβον. στρατοῦ δὲ πλῆθος οὐδʼ ἂν ἐν ψήφου λόγῳ θέσθαι δυναίμην, ὡς ἄπλατον ἦν ἰδεῖν, πολλοὶ μὲν ἱππῆς, πολλὰ πελταστῶν τέλη, πολλοὶ δʼ ἀτράκτων τοξόται, πολὺς δʼ ὄχλος γυμνὴς ὁμαρτῇ, Θρῃκίαν ἔχων στολήν. τοιόσδε Τροίᾳ σύμμαχος πάρεστʼ ἀνήρ, ὃν οὔτε φεύγων οὔθʼ ὑποσταθεὶς δορὶ ὁ Πηλέως παῖς ἐκφυγεῖν δυνήσεται. φόβος γένοιτʼ ἂν πολεμίοις ὀφθεὶς μόνον.