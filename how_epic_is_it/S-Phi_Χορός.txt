τί χρὴ τί χρή με, δέσποτʼ, ἐν ξένᾳ ξένον στέγειν ἢ τί λέγειν πρὸς ἄνδρʼ ὑπόπταν; φράζε μοι.  τέχνα γὰρ τέχνας ἑτέρας προύχει καὶ γνώμα παρʼ ὅτῳ τὸ θεῖον Διὸς σκῆπτρον ἀνάσσεται. σὲ δʼ, ὦ τέκνον, τόδʼ ἐλήλυθεν πᾶν κράτος ὠγύγιον· τό μοι ἔννεπε τί σοι χρεὼν ὑπουργεῖν. μέλον πάλαι μέλημά μοι λέγεις, ἄναξ, φρουρεῖν ὄμμʼ ἐπὶ σῷ μάλιστα καιρῷ· νῦν δέ μοι λέγʼ, αὐλὰς ποίας ἔνεδρος ναίει καὶ χῶρον τίνʼ ἔχει.  τὸ γάρ μοι μαθεῖν οὐκ ἀποκαίριον, μὴ προσπεσών με λάθῃ ποθέν· τίς τόπος ἢ τίς ἕδρα; τίνʼ ἔχει στίβον, ἔναυλον ἢ θυραῖον; ποῦ γὰρ ὁ τλήμων αὐτὸς ἄπεστιν; οἰκτίρω νιν ἔγωγʼ, ὅπως, μή του κηδομένου βροτῶν μηδὲ ξύντροφον ὄμμʼ ἔχων, δύστανος, μόνος ἀεί, νοσεῖ μὲν νόσον ἀγρίαν, ἀλύει δʼ ἐπὶ παντί τῳ χρείας ἱσταμένῳ.  πῶς ποτε πῶς δύσμορος ἀντέχει; ὦ παλάμαι θεῶν, ὦ δύστανα γένη βροτῶν, οἷς μὴ μέτριος αἰών. οὗτος πρωτογόνων ἴσως οἴκων οὐδενὸς ὕστερος, πάντων ἄμμορος ἐν βίῳ κεῖται μοῦνος ἀπʼ ἄλλων, στικτῶν ἢ λασίων μετὰ θηρῶν, ἔν τʼ ὀδύναις ὁμοῦ λιμῷ τʼ οἰκτρός, ἀνήκεστα μεριμνήματʼ ἔχων· ὀρεί- α δʼ  ἀθυρόστομος Ἀχὼ τηλεφανὴς πικραῖς οἰμωγαῖς ὑπακούει. εὔστομʼ ἔχε, παῖ. προυφάνη κτύπος, φωτὸς σύντροφος ὡς τειρομένου του, ἤ που τῇδʼ ἢ τῇδε τόπων. βάλλει βάλλει μʼ ἐτύμα φθογγά του στίβον κατʼ ἀνάγκαν ἕρποντος, οὐδέ με λάθει βαρεῖα τηλόθεν αὐδὰ τρυσάνωρ· διάσημα γὰρ θρηνεῖ. ἀλλʼ ἔχε, τέκνον, φροντίδας νέας. ὡς οὐκ ἔξεδρος, ἀλλʼ ἔντοπος ἁνήρ, οὐ μολπὰν σύριγγος ἔχων, ὡς ποιμὴν ἀγροβότας, ἀλλʼ ἤ που πταίων ὑπʼ ἀνάγκας βοᾷ τηλωπὸν ἰωάν, ἢ ναὸς ἄξενον αὐγάζων ὅρμον· προβοᾷ τι γὰρ δεινόν. ἔοικα κἀγὼ τοῖς ἀφιγμένοις ἴσα ξένοις ἐποικτίρειν σε, Ποίαντος τέκνον. ὀρεστέρα παμβῶτι Γᾶ, μᾶτερ αὐτοῦ Διός, ἃ τὸν μέγαν Πακτωλὸν εὔχρυσον νέμεις, σὲ κἀκεῖ, μᾶτερ πότνιʼ, ἐπηυδώμαν, ὅτʼ ἐς τόνδʼ Ἀτρειδᾶν ὕβρις πᾶσʼ ἐχώρει, ὅτε τὰ πάτρια τεύχεα παρεδίδοσαν, ἰὼ μάκαιρα ταυροκτόνων λεόντων ἔφεδρε, τῷ Λαρτίου σέβας ὑπέρτατον. οἴκτιρʼ, ἄναξ· πολλῶν ἔλεξεν δυσοίστων πόνων ἆθλʼ, οἷα μηδεὶς τῶν ἐμῶν τύχοι φίλων. εἰ δὲ πικρούς, ἄναξ, ἔχθεις Ἀτρείδας, ἐγὼ μέν, τὸ κείνων κακὸν τῷδε κέρδος μετατιθέμενος, ἔνθαπερ ἐπιμέμονεν, ἐπʼ εὐστόλου ταχείας νεὼς πορεύσαιμʼ ἂν ἐς δόμους, τὰν θεῶν νέμεσιν ἐκφυγών. ἥκιστα· τοῦτʼ οὐκ ἔσθʼ ὅπως ποτʼ εἰς ἐμὲ τοὔνειδος ἕξεις ἐνδίκως ὀνειδίσαι. ἐπίσχετον, μάθωμεν· ἄνδρε γὰρ δύο, ὁ μὲν νεὼς σῆς ναυβάτης, ὁ δʼ ἀλλόθρους, χωρεῖτον, ὧν μαθόντες αὖθις εἴσιτον. λόγῳ μὲν ἐξήκουσʼ, ὄπωπα δʼ οὐ μάλα, τὸν πελάταν λέκτρων ποτὲ τῶν Διὸς κατὰ δρομάδʼ ἄμπυκα δέσμιον ὡς ἔβαλεν  παγκρατὴς Κρόνου παῖς· ἄλλον δʼ οὔτινʼ ἔγωγʼ οἶδα κλύων οὐδʼ ἐσιδὼν μοίρᾳ τοῦδʼ ἐχθίονι συντυχόντα θνατῶν, ὃς οὔτʼ ἔρξας τινʼ οὔ τι  νοσφίσας, ἀλλʼ ἴσος ὢν ἴσοις ἀνήρ, ὤλλυθʼ ὧδʼ ἀναξίως. τόδε τοι θαῦμά μʼ ἔχει, πῶς ποτε πῶς ποτʼ ἀμφιπλάκτων ῥοθίων μόνος κλύων, πῶς ἄρα πανδάκρυτον οὕτω βιοτὰν κατέσχεν· ἵνʼ αὐτὸς ἦν πρόσουρος, οὐκ ἔχων βάσιν, οὐδέ τινʼ ἐγχώρων κακογείτονα, παρʼ ᾧ στόνον ἀντίτυπον βαρυβρῶτʼ ἀποκλαύσειεν αἱματηρόν· ὃς τὰν θερμοτάταν αἱμάδα κηκιομέναν ἑλκέων ἐνθήρου ποδὸς ἠπίοισι φύλλοις κατευνάσειεν, εἴ τις ἐμπέσοι, φορβάδος ἐκ γαίας ἑλών· εἷρπε γὰρ ἄλλοτʼ ἀλλαχᾷ τότʼ ἂν εἰλυόμενος παῖς ἄτερ ὡς φίλας τιθήνας ὅθεν εὐμάρειʼ ὑπάρ- χοι πόρου, ἁνίκʼ ἐξανείη δακέθυμος ἄτα· οὐ φορβὰν ἱερᾶς γᾶς σπόρον, οὐκ ἄλλων αἴρων τῶν νεμόμεσθʼ ἀνέρες ἀλφησταί, πλὴν ἐξ ὠκυβόλων εἴ ποτε τόξων πτανοῖς ἰοῖς ἀνύσειε γαστρὶ φορβάν. ὦ μελέα ψυχά, ὃς μηδʼ οἰνοχύτου πώματος ἥσθη δεκέτει χρόνῳ, λεύσσων δʼ ὅπου γνοίη στατὸν εἰς ὕδωρ, ἀεὶ προσενώμα. νῦν δʼ ἀνδρῶν ἀγαθῶν παιδὸς ὑπαντήσας εὐδαίμων ἀνύσει καὶ μέγας ἐκ κείνων· ὅς νιν ποντοπόρῳ δούρατι, πλήθει πολλῶν μηνῶν, πατρίαν ἄγει πρὸς αὐλὰν Μαλιάδων νυμφᾶν Σπερχειοῦ τε παρʼ ὄχθας, ἵνʼ ὁ χάλκασπις ἀνὴρ θεοῖς πλάθει πατρὸς  θείῳ πυρὶ παμφαής, Οἴτας ὑπὲρ ὄχθων. Ὕπνʼ ὀδύνας ἀδαής, Ὕπνε δʼ ἀλγέων, εὐαὲς  ἡμῖν ἔλθοις, εὐαίων εὐαίων, ὦναξ· ὄμμασι δʼ ἀντίσχοις τάνδʼ αἴγλαν, ἃ τέταται τανῦν. ἴθι ἴθι μοι παιών. ὦ τέκνον, ὅρα ποῦ στάσει, ποῖ δέ μοι τἀνθένδε βάσει, φροντίδος.  ὁρᾷς ἤδη. πρὸς τί μενοῦμεν πράσσειν; καιρός τοι πάντων γνώμαν ἴσχων πολύ τι πολὺ παρὰ πόδα κράτος ἄρνυται. ἀλλά, τέκνον, τάδε μὲν θεὸς ὄψεται· ὧν δʼ ἂν ἀμείβῃ μʼ αὖθις, βαιάν μοι, βαιάν, ὦ τέκνον, πέμπε λόγων φάμαν· ὡς πάντων ἐν νόσῳ εὐδρακὴς ὕπνος ἄϋπνος λεύσσειν. ἀλλʼ ὅτι δύνᾳ μάκιστον κεῖνο δή μοι κεῖνο λάθρᾳ ἐξιδοῦ ὅπᾳ πράξεις. οἶσθα γὰρ ἃν  αὐδῶμαι, εἰ ταύταν τούτων γνώμαν ἴσχεις, μάλα τοι ἄπορα πυκινοῖς ἐνιδεῖν πάθη. οὖρός τοι, τέκνον, οὖρος· ἁνὴρ δʼ ἀνόμματος οὐδʼ ἔχων ἀρωγὰν ἐκτέταται νύχιος, ʽἁ̓λεὴς ὕπνος ἐσθλός,ʼ οὐ χερός, οὐ ποδός, οὔ τινος ἄρχων, ἀλλά τις ὡς Ἀΐδᾳ παρακείμενος. ὅρα, βλέπʼ εἰ καίρια φθέγγει· τὸ δʼ ἁλώσιμον ἐμᾷ φροντίδι, παῖ, πόνος ὁ μὴ φοβῶν κράτιστος. τί δρῶμεν; ἐν σοὶ καὶ τὸ πλεῖν ἡμᾶς, ἄναξ, ἤδη ʼστὶ καὶ τοῖς τοῦδε προσχωρεῖν λόγοις. βαρύς τε καὶ βαρεῖαν ὁ ξένος φάτιν τήνδʼ εἶπʼ, Ὀδυσσεῦ, κοὐχ ὑπείκουσαν κακοῖς. ὅδʼ ἐστὶν ἡμῶν ναυκράτωρ ὁ παῖς· ὅσʼ ἂν οὗτος λέγῃ σοι, ταῦτά σοι χἠμεῖς φαμέν. σύ τοι σύ τοι κατηξίωσας, ὦ βαρύποτμε, κοὐκ ἄλλοθεν ἔχει τύχᾳ τᾷδʼ ἀπὸ μείζονος, εὖτέ γε παρὸν φρονῆσαι τοῦ λῴονος δαίμονος εἵλου τὸ κάκιον αἰνεῖν. πότμος, πότμος σε δαιμόνων τάδʼ, οὐδὲ σέ γε δόλος, ἔσχεν ὑπὸ χειρὸς ἀμᾶς.   στυγερὰν ἔχε δύσποτμον ἀρὰν ἐπʼ ἄλλοις. καὶ γὰρ ἐμοὶ τοῦτο μέλει, μὴ φιλότητʼ ἀπώσῃ. ἀνδρός τοι τὰ μὲν ἔνδικʼ αἰὲν  εἰπεῖν, εἰπόντος δὲ μὴ φθονερὰν ἐξῶσαι γλώσσας ὀδύναν. κεῖνος δʼ εἷς ἀπὸ πολλῶν ταχθεὶς τῶνδʼ ἐφημοσύνᾳ κοινὰν ἤνυσεν ἐς φίλους ἀρωγάν. πρὸς θεῶν, εἴ τι σέβει ξένον, πέλασσον, εὐνοίᾳ πάσᾳ πελάταν· ἀλλὰ γνῶθʼ, εὖ γνῶθʼ ἐπὶ σοὶ κῆρα τάνδʼ ἀποφεύγειν. οἰκτρὰ γὰρ βόσκειν, ἀδαὴς δʼ ἔχειν μυρίον ἄχθος, ὃ ξυνοικεῖ. τί τοῦτʼ ἔλεξας; τόδε γὰρ νοῶ κράτιστον. φίλα μοι, φίλα ταῦτα παρήγγειλας ἑκόντι τε πράσσειν. ἴωμεν ἴωμεν ναὸς ἵνʼ ἡμῖν τέτακται. μετρίαζʼ. τί θροεῖς; τί ῥέξοντες ἀλλοκότῳ γνώμᾳ τῶν πάρος, ὧν προύφαινες; βᾶθί νυν, ὦ τάλαν, ὥς σε κελεύομεν. ποῖον ἐρεῖς τόδʼ ἔπος; ὡς τίνα δὴ ῥέξῃς παλάμαν ποτέ; τί ποτε; ποῖ γᾶς; ἐγὼ μὲν ἤδη καὶ πάλαι νεὼς ὁμοῦ στείχων ἂν ἦ σοι τῆς ἐμῆς, εἰ μὴ πέλας Ὀδυσσέα στείχοντα τόν τʼ Ἀχιλλέως γόνον πρὸς ἡμᾶς δεῦρʼ ἰόντʼ ἐλεύσσομεν. χωρῶμεν δὴ πάντες ἀολλεῖς, νύμφαις ἁλίαισιν ἐπευξάμενοι νόστου σωτῆρας ἱκέσθαι.