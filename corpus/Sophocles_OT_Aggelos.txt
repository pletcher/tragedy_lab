ἆρʼ ἂν παρʼ ὑμῶν, ὦ ξένοι, μάθοιμʼ ὅπου
τὰ τοῦ τυράννου δώματʼ ἐστὶν Οἰδίπου;
μάλιστα δʼ αὐτὸν εἴπατʼ, εἰ κάτισθʼ ὅπου.
ἀλλʼ ὀλβία τε καὶ ξὺν ὀλβίοις ἀεὶ
γένοιτʼ, ἐκείνου γʼ  οὖσα παντελὴς δάμαρ.
ἀγαθὰ δόμοις τε  καὶ πόσει τῷ σῷ, γύναι.
ἐκ τῆς Κορίνθου·  τὸ δʼ ἔπος οὑξερῶ τάχα,
ἥδοιο μέν, πῶς δʼ οὐκ ἄν, ἀσχάλλοις δʼ ἴσως.
τύραννον αὐτὸν οὑπιχώριοι χθονὸς
τῆς Ἰσθμίας στήσουσιν, ὡς ηὐδᾶτʼ  ἐκεῖ.
οὐ δῆτʼ, ἐπεί νιν θάνατος ἐν τάφοις ἔχει.
εἰ μὴ λέγω τἀληθές, ἀξιῶ θανεῖν.
εἰ τοῦτο πρῶτον δεῖ μʼ ἀπαγγεῖλαι σαφῶς,
εὖ ἴσθʼ ἐκεῖνον θανάσιμον βεβηκότα.
σμικρὰ παλαιὰ σώματʼ εὐνάζει ῥοπή.
καὶ τῷ μακρῷ γε συμμετρούμενος χρόνῳ.
ποίας δὲ καὶ γυναικὸς ἐκφοβεῖσθʼ ὕπερ;
τί δʼ ἔστʼ ἐκείνης ὑμὶν ἐς φόβον φέρον;
ἦ ῥητόν; ἢ οὐχὶ θεμιτὸν ἄλλον εἰδέναι;
ἦ γὰρ τάδʼ ὀκνῶν κεῖθεν ἦσθʼ ἀπόπτολις;
τί δῆτʼ ἐγὼ οὐχὶ τοῦδε τοῦ φόβου σʼ, ἄναξ,
ἐπείπερ εὔνους ἦλθον, ἐξελυσάμην;
καὶ μὴν μάλιστα τοῦτʼ ἀφικόμην, ὅπως
σοῦ πρὸς δόμους ἐλθόντος εὖ πράξαιμί τι.
ὦ παῖ, καλῶς εἶ     δῆλος οὐκ εἰδὼς τί δρᾷς.
εἰ τῶνδε φεύγεις οὕνεκʼ εἰς οἴκους μολεῖν.
ἦ μὴ μίασμα τῶν φυτευσάντων λάβῃς;
ἆρʼ οἶσθα δῆτα πρὸς δίκης οὐδὲν τρέμων;
ὁθούνεκʼ ἦν σοι Πόλυβος οὐδὲν ἐν γένει.
οὐ μᾶλλον οὐδὲν τοῦδε τἀνδρός, ἀλλʼ ἴσον.
ἀλλʼ οὔ σʼ ἐγείνατʼ  οὔτʼ ἐκεῖνος οὔτʼ  ἐγώ.
δῶρόν ποτʼ, ἴσθι, τῶν ἐμῶν χειρῶν λαβών.
ἡ γὰρ πρὶν αὐτὸν ἐξέπεισʼ ἀπαιδία.
εὑρὼν ναπαίαις ἐν Κιθαιρῶνος πτυχαῖς.
ἐνταῦθʼ ὀρείοις ποιμνίοις ἐπεστάτουν.
σοῦ τʼ, ὦ τέκνον, σωτήρ γε τῷ τότʼ ἐν χρόνῳ.
ποδῶν ἂν ἄρθρα μαρτυρήσειεν τὰ σά·
λύω σʼ ἔχοντα  διατόρους ποδοῖν ἀκμάς.
ὥστʼ ὠνομάσθης ἐκ τύχης ταύτης ὃς εἶ.
οὐκ οἶδʼ· ὁ δοὺς δὲ ταῦτʼ ἐμοῦ λῷον φρονεῖ.
οὔκ, ἀλλὰ ποιμὴν ἄλλος ἐκδίδωσί μοι.
τῶν Λαΐου δήπου τις ὠνομάζετο.
μάλιστα·  τούτου τἀνδρὸς οὗτος ἦν βοτήρ.
ὑμεῖς γʼ ἄριστʼ  εἰδεῖτʼ ἂν οὑπιχώριοι.
τοῦτον, ὅνπερ εἰσορᾷς.
κοὐδέν γε θαῦμα, δέσποτʼ·  ἀλλʼ ἐγὼ σαφῶς
ἀγνῶτʼ ἀναμνήσω νιν.  εὖ γὰρ οἶδʼ ὅτι
κάτοιδεν, ἦμος τῷ Κιθαιρῶνος τόπῳ,
ὁ μὲν διπλοῖσι ποιμνίοις, ἐγὼ δʼ ἑνί,
ἐπλησίαζον τῷδε τἀνδρὶ τρεῖς ὅλους
ἐξ ἦρος εἰς ἀρκτοῦρον ἑκμήνους χρόνους·
χειμῶνα δʼ ἤδη τἀμά τʼ εἰς ἔπαυλʼ ἐγὼ
ἤλαυνον οὗτός τʼ εἰς τὰ Λαΐου σταθμά.
λέγω τι τούτων ἢ οὐ λέγω πεπραγμένον;
φέρʼ εἰπὲ νῦν, τότʼ οἶσθα παῖδά μοί τινα
δούς, ὡς ἐμαυτῷ θρέμμα θρεψαίμην ἐγώ;
ὅδʼ ἐστίν, ὦ τᾶν, κεῖνος ὃς τότʼ ἦν νέος.
