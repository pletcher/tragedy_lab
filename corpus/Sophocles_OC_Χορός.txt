ὅρα.  τίς ἄρʼ ἦν;  ποῦ ναίει;
ποῦ κυρεῖ ἐκτόπιος συθεὶς ὁ πάντων
ὁ πάντων ἀκορέστατος;
προσδέρκου λεῦσσέ νιν,
προσπεύθου πανταχῇ.
πλανάτας πλανάτας τις ὁ πρέσβυς οὐδʼ
ἔγχωρος·  προσέβα γὰρ οὐκ
ἄν ποτʼ ἀστιβὲς ἄλσος ἐς
τᾶνδʼ ἀμαιμακετᾶν κορᾶν,
ἃς τρέμομεν λέγειν
καὶ παραμειβόμεσθʼ ἀδέρκτως,
ἀφώνως, ἀλόγως τὸ τᾶς.
εὐφάμου στόμα φροντίδος
ἱέντες, τὰ δὲ νῦν τινʼ ἥκειν
λόγος οὐδὲν ἅζονθʼ,
ὃν ἐγὼ λεύσσων περὶ πᾶν οὔπω
δύναμαι τέμενος
γνῶναι ποῦ μοί ποτε ναίει.
ἰὼ ἰώ,
δεινὸς μὲν ὁρᾶν, δεινὸς δὲ κλύειν.
Ζεῦ ἀλεξῆτορ, τίς ποθʼ ὁ πρέσβυς;
ἐή, ἀλαῶν ὀμμάτων
ἆρα καὶ ἦσθα φυτάλμιος; δυσαίων
μακραίων γʼ, ὅσʼ ἐπεικάσαι.
ἀλλʼ οὐ μὰν ἔν γʼ ἐμοὶ
προσθήσει  τάσδʼ ἀράς.
περᾷς γάρ, περᾷς·  ἀλλʼ ἵνα τῷδʼ ἐν ἀ-
φθέγκτῳ μὴ προπέσῃς νάπει
ποιάεντι, κάθυδρος οὗ
κρατὴρ μειλιχίων ποτῶν
ῥεύματι συντρέχει,
τόν, ξένε πάμμορʼ, εὖ φύλαξαι;
μετάσταθʼ ἀπόβαθι.  πολ-
λὰ κέλευθος ἐρατύει·
κλύεις, ὦ πολύμοχθʼ ἀλᾶτα;
λόγον εἴ τινʼ οἴσεις
πρὸς ἐμὰν λέσχαν, ἀβάτων ἀποβάς,
ἵνα πᾶσι νόμος,
φώνει·  πρόσθεν δʼ ἀπερύκου.
οὔ τοι μήποτέ σʼ  ἐκ τῶνδʼ ἑδράνων,
ὦ γέρον, ἄκοντά τις ἄξει.
ἔτι βαῖνε πόρσω.
προβίβαζε,  κούρα,
πόρσω·  σὺ γὰρ ἀΐεις.
τόλμα ξεῖνος ἐπὶ ξένης,
ὦ τλάμων, ὅ τι καὶ πόλις
τέτροφεν ἄφιλον ἀποστυγεῖν
καὶ τὸ φίλον σέβεσθαι.
αὐτοῦ·  μηκέτι τοῦδʼ αὐτοπέτρου βήματος ἔξω πόδα κλίνῃς.
ἅλις, ὡς ἀκούεις.
λέχριός γʼ ἐπʼ ἄκρου
λᾶος βραχὺς ὀκλάσας.
ὦ τλάμων, ὅτε νῦν χαλᾷς,
αὔδασον, τίς ἔφυς βροτῶν;
τίς ὁ πολύπονος ἄγει; τίνʼ ἂν
σοῦ πατρίδʼ ἐκπυθοίμαν;
τί τόδʼ ἀπεννέπεις, γέρον;
τί τόδʼ;
αὔδα.
τίνος εἶ σπέρματος, ὦ ξένε, φώνει, πατρόθεν.
μακρὰ μέλλετον, ἀλλὰ τάχυνε.
ὢ ἰοὺ ἰού.
ὦ Ζεῦ.
σὺ γὰρ ὅδʼ εἶ;
ἰὼ ὢ ὤ.
ὢ ὤ.
ἔξω πόρσω βαίνετε χώρας.
οὐδενὶ μοιριδία τίσις ἔρχεται
ἃν προπάθῃ τὸ τίνειν·  ἀπάτα δʼ ἀπά-
ταις ἑτέραις ἑτέρα παραβαλλομέ-
να πόνον, οὐ χάριν, ἀντιδίδωσιν ἔ-
χειν.  σὺ δὲ τῶνδʼ ἑδράνων πάλιν ἔκτοπος
αὖθις ἄφορμος ἐμᾶς χθονὸς ἔκθορε,
μή τι πέρα χρέος
ἐμᾷ πόλει προσάψῃς.
ἀλλʼ ἴσθι, τέκνον Οἰδίπου, σέ τʼ ἐξ ἴσου
οἰκτίρομεν καὶ τόνδε συμφορᾶς χάριν·
τὰ δʼ ἐκ θεῶν τρέμοντες οὐ σθένοιμεν ἂν
φωνεῖν πέρα τῶν πρὸς σὲ νῦν εἰρημένων.
ταρβεῖν μέν, ὦ γεραιέ, τἀνθυμήματα
πολλή ʼστʼ ἀνάγκη τἀπὸ σοῦ· λόγοισι γὰρ
οὐκ ὠνόμασται βραχέσι·  τοὺς δὲ τῆσδε γῆς
ἄνακτας ἀρκεῖ ταῦτά μοι διειδέναι.
πατρῷον ἄστυ γῆς ἔχει·  σκοπὸς δέ νιν,
ὃς κἀμὲ δεῦρʼ ἔπεμψεν, οἴχεται στελῶν.
καὶ κάρθʼ, ὅταν  περ τοὔνομʼ αἴσθηται τὸ σόν.
μακρὰ κέλευθος·  πολλὰ δʼ ἐμπόρων ἔπη
φιλεῖ πλανᾶσθαι, τῶν ἐκεῖνος ἀΐων,
θάρσει, παρέσται.  πολὺ γάρ, ὦ γέρον, τὸ σὸν
ὄνομα διήκει πάντας, ὥστε κεἰ βραδὺς
εὕδει, κλύων σοῦ δεῦρʼ ἀφίξεται ταχύς.
ἐπάξιος μέν, Οἰδίπους, κατοικτίσαι,
αὐτός τε παῖδές θʼ αἵδʼ·  ἐπεὶ δὲ τῆσδε γῆς
σωτῆρα σαυτὸν τῷδʼ ἐπεμβάλλεις λόγῳ,
παραινέσαι σοι βούλομαι τὰ σύμφορα.
θοῦ νῦν καθαρμὸν τῶνδε δαιμόνων, ἐφʼ ἃς
τὸ πρῶτον ἵκου καὶ κατέστειψας πέδον.
πρῶτον μὲν ἱερὰς ἐξ ἀειρύτου χοὰς
κρήνης ἐνεγκοῦ,  διʼ ὁσίων χειρῶν θιγών.
κρατῆρές εἰσιν, ἀνδρὸς εὔχειρος τέχνη,
ὧν κρᾶτʼ ἔρεψον καὶ λαβὰς ἀμφιστόμους.
οἰός  γε νεαρᾶς νεοπόκῳ μαλλῷ λαβών.
χοὰς χέασθαι στάντα πρὸς πρώτην ἕω.
τρισσάς γε πηγάς·  τὸν τελευταῖον δʼ ὅλον.
ὕδατος, μελίσσης·  μηδὲ προσφέρειν μέθυ.
τρὶς ἐννέʼ αὐτῇ κλῶνας ἐξ ἀμφοῖν χεροῖν
τιθεὶς ἐλαίας τάσδʼ ἐπεύχεσθαι λιτάς.
ὥς σφας καλοῦμεν Εὐμενίδας, ἐξ εὐμενῶν
στέρνων δέχεσθαι τὸν ἱκέτην σωτήριον,
αἰτοῦ σύ τʼ αὐτὸς κεἴ τις ἄλλος ἀντὶ σοῦ,
ἄπυστα φωνῶν μηδὲ μηκύνων βοήν·
ἔπειτʼ  ἀφέρπειν ἄστροφος.   καὶ ταῦτά σοι
δράσαντι θαρσῶν ἂν παρασταίην ἐγώ·
ἄλλως δὲ δειμαίνοιμʼ ἄν, ὦ ξένʼ, ἀμφὶ σοι.
τοὐκεῖθεν ἄλσους, ὦ ξένη, τοῦδʼ·  ἢν δέ του
σπάνιν τινʼ ἴσχῃς, ἔστʼ ἔποικος ὃς φράσει.
δεινὸν μὲν τὸ πάλαι κείμενον ἤδη κακόν, ὦ ξεῖνʼ, ἐπεγείρειν·
ὅμως δʼ ἔραμαι πυθέσθαι
τᾶς δειλαίας ἀπόρου φανείσας
ἀλγηδόνος, ᾇ ξυνέστας.
τό τοι πολὺ καὶ μηδαμὰ λῆγον
χρῄζω,  ξεῖνʼ, ὀρθὸν ἄκουσμʼ ἀκοῦσαι.
στέρξον, ἱκετεύω.
πείθου·  κἀγὼ γὰρ ὅσον σὺ προσχρῄζεις.
ἀλλʼ  ἐς τί;
ἦ ματρόθεν, ὡς ἀκούω,
δυσώνυμα λέκτρʼ ἐπλήσω;
πῶς φῄς;
ὦ Ζεῦ.
σαί τʼ εἴσʼ ἄρʼ  ἀπόγονοί τε καὶ
ἰώ.
ἔπαθες
ἔρεξας
τί γάρ;
δύστανε, τί γάρ; ἔθου φόνον
πατρός;
ἔκανες
τί τοῦτο;
τί γάρ;
καὶ  μὴν ἄναξ ὅδʼ ἡμὶν Αἰγέως γόνος
Θησεὺς κατʼ  ὀμφὴν σὴν ἐφʼ  ἁστάλη    πάρα.
ἄναξ, πάλαι καὶ ταῦτα καὶ τοιαῦτʼ ἔπη
γῇ τῇδʼ ὅδʼ ἁνὴρ ὡς τελῶν ἐφαίνετο.
εὐίππου, ξένε, τᾶσδε χώρας
ἵκου τὰ κράτιστα γᾶς ἔπαυλα,
τὸν ἀργῆτα Κολωνόν, ἔνθʼ
ἁ λίγεια μινύρεται
θαμίζουσα μάλιστʼ ἀηδὼν
χλωραῖς ὑπὸ βάσσαις,
τὸν οἰνωπὸν ἔχουσα κισσὸν
καὶ τὰν ἄβατον θεοῦ
φυλλάδα μυριόκαρπον ἀνήλιον
ἀνήνεμόν τε πάντων
χειμώνων· ἵνʼ ὁ βακχιώτας
ἀεὶ Διόνυσος ἐμβατεύει
θεαῖς ἀμφιπολῶν τιθήναις.
θάλλει δʼ οὐρανίας ὑπʼ  ἄχνας
ὁ καλλίβοτρυς κατʼ ἦμαρ ἀεὶ
νάρκισσος, μεγάλαιν θεαῖν
ἀρχαῖον στεφάνωμʼ, ὅ τε
χρυσαυγὴς κρόκος·  οὐδʼ ἄϋπνοι
κρῆναι μινύθουσιν
Κηφισοῦ  νομάδες ῥεέθρων,
ἀλλʼ αἰὲν ἐπʼ ἤματι
ὠκυτόκος πεδίων ἐπινίσσεται
ἀκηράτῳ σὺν ὄμβρῳ
στερνούχου χθονός·  οὐδὲ Μουσᾶν
χοροί νιν ἀπεστύγησαν οὐδʼ ἁ
χρυσάνιος Ἀφροδίτα.
ἔστιν δʼ οἷον ἐγὼ γᾶς Ἀσίας οὐκ ἐπακούω
οὐδʼ ἐν τᾷ μεγάλᾳ Δωρίδι νάσῳ Πέλοπος πώποτε βλαστὸν
φύτευμʼ ἀχείρωτον αὐτόποιον,
ἐγχέων φόβημα δαΐων,
ὃ τᾷδε θάλλει μέγιστα χώρᾳ,
γλαυκᾶς παιδοτρόφου φύλλον ἐλαίας·
τὸ μέν τις οὐ νεαρὸς οὐδὲ  γήρᾳ
συνναίων  ἁλιώσει χερὶ πέρσας·  ὁ γὰρ αἰὲν ὁρῶν κύκλος
λεύσσει νιν μορίου Διὸς
χἀ γλαυκῶπις Ἀθάνα.
ἄλλον δʼ αἶνον ἔχω ματροπόλει τᾷδε κράτιστον
δῶρον τοῦ μεγάλου δαίμονος, εἰπεῖν, χθονὸς αὔχημα μέγιστον,
εὔιππον, εὔπωλον, εὐθάλασσον.
ὦ παῖ Κρόνου, σὺ γάρ νιν εἰς
τόδʼ εἷσας αὔχημʼ, ἄναξ Ποσειδάν,
ἵπποισιν τὸν ἀκεστῆρα χαλινὸν
πρώταισι ταῖσδε κτίσας ἀγυιαῖς.
ἁ δʼ εὐήρετμος ἔκπαγλʼ ἁλία χερσὶ παραπτομένα πλάτα
θρῴσκει, τῶν ἑκατομπόδων
Νηρῄδων ἀκόλουθος.
θάρσει, παρέσται·  καὶ γὰρ εἰ γέρων ἐγώ,
τὸ τῆσδε χώρας οὐ γεγήρακεν σθένος.
χώρει, ξένʼ, ἔξω θᾶσσον.  οὔτε γὰρ τὰ νῦν
δίκαια πράσσεις οὔθʼ ἃ πρόσθεν εἴργασαι.
τί δρᾷς, ξένε;
ὦ ξένʼ, οὐ δίκαια δρᾷς.
πῶς δίκαια;
τί δρᾷς, ὦ ξένʼ; οὐκ ἀφήσεις; τάχʼ εἰς βάσανον εἶ χερῶν.
σοῦ μὲν οὔ, τάδε γε μωμένου.
μέθες χεροῖν
τὴν παῖδα θᾶσσον.
χαλᾶν λέγω σοι.
πρόβαθʼ ὧδε, βᾶτε βᾶτʼ, ἔντοποι·
πόλις ἐναίρεται, πόλις ἐμά, σθένει·  πρόβαθʼ ὧδέ μοι.
ἐπίσχες αὐτοῦ,  ξεῖνε.
οὔτοι σʼ ἀφήσω, τῶνδέ γʼ ἐστερημένος.
ἀλλʼ ἐς τί τρέψει;
δεινὸν λέγοις ἄν.
ἢν μή σʼ ὁ κραίνων τῆσδε γῆς ἀπειργάθῃ.
ὅσον λῆμʼ ἔχων ἀφίκου, ξένʼ, εἰ τάδε δοκεῖς τελεῖν.
τάνδʼ ἄρʼ οὐκέτι νεμῶ πόλιν.
τά γʼ οὐ τελεῖ.
ἴστω μέγας Ζεύς.
ἆρʼ οὐχ ὕβρις τάδʼ;
ἰὼ πᾶς λεώς, ἰὼ γᾶς πρόμοι,
μόλετε σὺν τάχει, μόλετʼ, ἐπεὶ πέραν περῶσʼ οἵδε δή.
ὁρᾷς ἵνʼ ἥκεις, ὦ ξένʼ; ὡς ἀφʼ ὧν μὲν εἶ
φαίνει δίκαιος, δρῶν δʼ ἐφευρίσκει κακά.
ὁ ξεῖνος, ὦναξ, χρηστός·  αἱ δὲ συμφοραὶ
αὐτοῦ πανώλεις, ἄξιαι δʼ ἀμυναθεῖν.
εἴην ὅθι δαΐων
ἀνδρῶν τάχʼ ἐπιστροφαὶ
τὸν χαλκοβόαν Ἄρη
μείξουσιν, ἢ πρὸς Πυθίαις
ἢ λαμπάσιν ἀκταῖς,
οὗ πότνιαι σεμνὰ τιθηνοῦνται τέλη
θνατοῖσιν, ὧν καὶ χρυσέα
κλῂς ἐπὶ γλώσσᾳ βέβακε
προσπόλων Εὐμολπιδᾶν·
ἔνθʼ οἶμαι τὸν ἐγρεμάχαν
Θησέα καὶ τὰς διστόλους
ἀδμῆτας ἀδελφὰς
αὐτάρκει τάχʼ ἐμμίξειν βοᾷ
τούσδʼ ἀνὰ χώρους·
ἤ που τὸν ἐφεσπέρου
πέτρας νιφάδος πελῶσʼ
Οἰάτιδος εἰς νόμον,
πώλοισιν ἢ ῥιμφαρμάτοις
φεύγοντες ἁμίλλαις.
ἁλώσεται·  δεινὸς ὁ προσχώρων Ἄρης,
δεινὰ δὲ Θησειδᾶν ἀκμά.
πᾶς γὰρ ἀστράπτει χαλινός,
πᾶσα δʼ ὁρμᾶται καθεῖσʼ
ἀμπυκτήρια  στομίων
ἄμβασις, οἳ τὰν ἱππίαν
τιμῶσιν Ἀθάναν
καὶ τὸν πόντιον γαιάοχον
Ῥέας φίλον υἱόν.
ἔρδουσʼ ἢ μέλλουσιν;  ὡς
προμνᾶταί τί μοι
γνώμα τάχʼ ἀντάσειν
τᾶν δεινὰ τλασᾶν, δεινὰ δʼ εὑρουσᾶν πρὸς αὐθαίμων πάθη.
τελεῖ τελεῖ Ζεύς τι κατʼ ἆμαρ
μάντις εἴμʼ ἐσθλῶν ἀγώνων.
εἴθʼ ἀελλαία ταχύρρωστος πελειὰς
αἰθερίας νεφέλας κύρσαιμʼ  ἄνωθʼ  ἀγώνων
αἰωρήσασα  τοὐμὸν ὄμμα.
ἰὼ θεῶν πάνταρχε, παντ-
όπτα Ζεῦ, πόροις
γᾶς τᾶσδε δαμούχοις
σθένει ʼπινικείῳ τὸν εὔαγρον τελειῶσαι λόχον,
σεμνά τε παῖς Παλλὰς Ἀθάνα.
καὶ τὸν ἀγρευτὰν Ἀπόλλω
καὶ κασιγνήταν πυκνοστίκτων ὀπαδὸν
ὠκυπόδων ἐλάφων στέργω διπλᾶς ἀρωγὰς
μολεῖν γᾷ τᾷδε καὶ πολίταις.
ὦ ξεῖνʼ ἀλῆτα, τῷ σκοπῷ μὲν οὐκ ἐρεῖς
ὡς ψευδόμαντις·  τὰς κόρας γὰρ εἰσορῶ
τάσδʼ ἆσσον αὖθις ὧδε προσπολουμένας.
ὅστις τοῦ πλέονος μέρους χρῄζει τοῦ μετρίου παρεὶς
ζώειν, σκαιοσύναν φυλάσσων
ἐν ἐμοὶ κατάδηλος ἔσται.
ἐπεὶ πολλὰ μὲν αἱ μακραὶ ἁμέραι κατέθεντο δὴ
λύπας ἐγγυτέρω, τὰ τέρποντα δʼ οὐκ ἂν ἴδοις ὅπου,
ὅταν τις ἐς πλέον πέσῃ
τοῦ δέοντος·  ὁ δʼ ἐπίκουρος ἰσοτέλεστος,
Ἄϊδος ὅτε μοῖρʼ ἀνυμέναιος
ἄλυρος ἄχορος ἀναπέφηνε,
θάνατος ἐς τελευτάν.
μὴ φῦναι τὸν ἅπαντα νικᾷ λόγον·  τὸ δʼ, ἐπεὶ φανῇ,
βῆναι κεῖθεν ὅθεν περ ἥκει,
πολὺ δεύτερον, ὡς τάχιστα.
ὡς εὖτʼ ἂν τὸ νέον παρῇ κούφας ἀφροσύνας φέρον,
τίς πλαγὰ  πολύμοχθος ἔξω; τίς οὐ καμάτων ἔνι;
φθόνος, στάσεις, ἔρις, μάχαι
καὶ φόνοι·  τό τε κατάμεμπτον ἐπιλέλογχε
πύματον ἀκρατὲς ἀπροσόμιλον
γῆρας ἄφιλον, ἵνα πρόπαντα
κακὰ κακῶν ξυνοικεῖ.
ἐν ᾧ τλάμων ὅδʼ, οὐκ ἐγὼ μόνος,
πάντοθεν βόρειος ὥς τις
ἀκτὰ κυματοπλὴξ χειμερία κλονεῖται,
ὣς καὶ τόνδε κατʼ ἄκρας
δειναὶ κυματοαγεῖς
ἆται κλονέουσιν ἀεὶ ξυνοῦσαι,
αἱ μὲν ἀπʼ ἀελίου δυσμᾶν,
αἱ δʼ ἀνατέλλοντος·
αἱ δʼ ἀνὰ μέσσαν ἀκτῖνʼ,
αἱ δʼ ἐννυχιᾶν ἀπὸ Ῥιπᾶν.
τὸν ἄνδρα τοῦ πέμψαντος οὕνεκʼ, Οἰδίπους
εἰπὼν ὁποῖα ξύμφορʼ ἔκπεμψαι πάλιν.
Πολύνεικες, οὔτε ταῖς παρελθούσαις ὁδοῖς
ξυνήδομαί σοι, νῦν τʼ ἴθʼ ὡς τάχος πάλιν.
νέα τάδε νεόθεν ἦλθέ μοι
κακὰ βαρύποτμὰ παρʼ ἀλαοῦ ξένου,
εἴ τι μοῖρα μὴ κιγχάνει.
μάταν  γὰρ οὐδὲν ἀξίωμα δαιμόνων ἔχω φράσαι.
ὁρᾷ ὁρᾷ ταῦτʼ   ἀεὶ χρόνος, τρέχων μὲν  ἕτερα,
τὰ δὲ παρʼ  ἦμαρ αὖθις αὔξων ἄνω.
ἔκτυπεν αἰθήρ, ὦ Ζεῦ.
μέγας, ἴδε, μάλʼ ὅδʼ ἐρείπεται
κτύπος ἄφατος διόβολος· ἐς δʼ ἄκραν
δεῖμʼ ὑπῆλθε κρατὸς φόβαν.
ἔπτηξα θυμόν·  οὐρανία γὰρ ἀστραπὴ φλέγει πάλιν.
τί μὰν ἀφήσει τέλος; δέδοικα δʼ·  οὐ γὰρ ἅλιον
ἀφορμᾷ ποτʼ, οὐκ ἄνευ ξυμφορᾶς.
ὦ μέγας αἰθήρ, ὦ Ζεῦ.
ἔα ἔα, ἰδοὺ μάλʼ  αὖθις ἀμφίσταται διαπρύσιος ὄτοβος.
ἵλαος, ὦ δαίμων, ἵλαος  εἴ τι γᾷ
ματέρι τυγχάνεις ἀφεγγὲς φέρων.
ἐναισίου δὲ σοῦ τύχοιμι, μηδʼ ἄλαστον ἄνδρʼ ἰδὼν
ἀκερδῆ χάριν μετάσχοιμί πως.  Ζεῦ ἄνα σοὶ φωνῶ.
ἰὼ ἰὼ παῖ, βᾶθι βᾶθʼ, εἴτʼ  ἄκρα,
περὶ γύαλʼ ἐναλίῳ Ποσειδωνίῳ θεῷ, τυγχάνεις
βούθυτον ἑστίαν ἁγίζων, ἱκοῦ.
ὁ γὰρ ξένος σε καὶ πόλισμα καὶ φίλους ἐπαξιοῖ
δικαίαν χάριν παρασχεῖν παθών.
σπεῦσον ἄϊσσʼ, ὦναξ.
εἰ θέμις ἐστί μοι τὰν ἀφανῆ θεὸν
καὶ σὲ λιταῖς σεβίζειν,
ἐννυχίων ἄναξ,
Αἰδωνεῦ Αἰδωνεῦ, λίσσωμαι
ἄπονα μήτʼ ἐπὶ  βαρυαχεῖ
ξένον ἐξανύσαι
μόρῳ τὰν παγκευθῆ κάτω
νεκρῶν πλάκα καὶ Στύγιον δόμον.
πολλῶν γὰρ ἂν καὶ μάταν
πημάτων ἱκνουμένων
πάλιν σφε δαίμων δίκαιος αὔξοι.
ὦ χθόνιαι θεαὶ σῶμά τʼ ἀνικάτου
θηρός, ὃν ἐν πύλαισι
ταῖσι πολυξένοις
εὐνᾶσθαι κνυζεῖσθαί τʼ ἐξ ἄντρων
ἀδάματον φύλακα παρʼ Ἁίδᾳ
λόγος αἰὲν ἔχει·
τόν, ὦ Γᾶς παῖ καὶ Ταρτάρου,
κατεύχομαι ἐν καθαρῷ βῆναι
ὁρμωμένῳ νερτέρας
τῷ ξένῳ νεκρῶν πλάκας·
σέ τοι κικλήσκω τὸν αἰένυπνον.
ὄλωλε γὰρ δύστηνος;
πῶς; ἆρα θείᾳ κἀπόνῳ τάλας τύχῃ;
ποῦ δʼ αἵ τε παῖδες χοἰ προπέμψαντες φίλων;
τί δʼ ἔστιν;
βέβηκεν;
ὦ διδύμα τέκνων ἀρίστα,
τὸ φέρον ἐκ θεοῦ φέρειν,
μηδὲν ἄγαν φλέγεσθον·  οὔ τοι κατάμεμπτʼ ἔβητον.
ἔπραξεν;
τὸ ποῖον;
ἀλλʼ ἐπεὶ ὀλβίως γʼ ἔλυσεν
τὸ τέλος, ὦ φίλαι, βίου,
λήγετε τοῦδʼ ἄχους·  κακῶν γὰρ δυσάλωτος οὐδείς.
φίλαι, τρέσητε μηδέν.
καὶ πάρος ἀπέφυγε
τὰ σφῷν τὸ  μὴ πίτνειν κακῶς.
τί δῆθʼ ὅπερ νοεῖς;
μηδέ γε μάτευε.
καὶ πάρος ἐπεῖχε.
μέγʼ ἄρα πέλαγος ἐλάχετόν τι.
ξύμφημι καὐτός.
ἀλλʼ ἀποπαύετε μηδʼ ἐπὶ πλείω
θρῆνον ἐγείρετε·
πάντως γὰρ ἔχει τάδε κῦρος.
