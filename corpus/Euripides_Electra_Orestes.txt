Πυλάδη, σὲ γὰρ δὴ πρῶτον ἀνθρώπων ἐγὼ
πιστὸν νομίζω καὶ φίλον ξένον τʼ ἐμοί·
μόνος δʼ Ὀρέστην τόνδʼ ἐθαύμαζες φίλων,
πράσσονθʼ ἃ πράσσω δείνʼ ὑπʼ Αἰγίσθου παθών,
ὅς μου κατέκτα πατέρα — χἡ πανώλεθρος
μήτηρ. ἀφῖγμαι δʼ ἐκ θεοῦ μυστηρίων
Ἀργεῖον οὖδας οὐδενὸς ξυνειδότος,
φόνον φονεῦσι πατρὸς ἀλλάξων ἐμοῦ.
νυκτὸς δὲ τῆσδε πρὸς τάφον μολὼν πατρὸς
δάκρυά τʼ ἔδωκα καὶ κόμης ἀπηρξάμην
πυρᾷ τʼ ἐπέσφαξʼ αἷμα μηλείου φόνου,
λαθὼν τυράννους οἳ κρατοῦσι τῆσδε γῆς.
καὶ τειχέων μὲν ἐντὸς οὐ βαίνω πόδα,
δυοῖν δʼ ἅμιλλαν ξυντιθεὶς ἀφικόμην
πρὸς τέρμονας γῆς τῆσδʼ, ἵνʼ ἐκβάλω ποδὶ
ἄλλην ἐπʼ αἶαν, εἴ μέ τις γνοίη σκοπῶν,
ζητῶν τʼ ἀδελφήν· φασὶ γάρ νιν ἐν γάμοις
ζευχθεῖσαν οἰκεῖν οὐδὲ παρθένον μένειν·
ὡς συγγένωμαι καὶ φόνου ξυνεργάτιν
λαβὼν τά γʼ εἴσω τειχέων σαφῶς μάθω.
νῦν οὖν — ἕως γὰρ λευκὸν ὄμμʼ ἀναίρεται —
ἔξω τρίβου τοῦδʼ ἴχνος ἀλλαξώμεθα.
ἢ γάρ τις ἀροτὴρ ἤ τις οἰκέτις γυνὴ
φανήσεται νῷν, ἥντινʼ ἱστορήσομεν
εἰ τούσδε ναίει σύγγονος τόπους ἐμή.
ἀλλʼ — εἰσορῶ γὰρ τήνδε προσπόλον τινά,
πηγαῖον ἄχθος ἐν κεκαρμένῳ κάρᾳ
φέρουσαν — ἑζώμεσθα κἀκπυθώμεθα
δούλης γυναικός, ἤν τι δεξώμεσθʼ ἔπος
ἐφʼ οἷσι, Πυλάδη, τήνδʼ ἀφίγμεθα χθόνα.
μένʼ, ὦ τάλαινα· μὴ τρέσῃς ἐμὴν χέρα.
ἄλλους κτάνοιμι μᾶλλον ἐχθίους σέθεν.
οὐκ ἔσθʼ ὅτου θίγοιμʼ ἂν ἐνδικώτερον.
μείνασʼ ἄκουσον, καὶ τάχʼ οὐκ ἄλλως ἐρεῖς.
ἥκω φέρων σοι σοῦ κασιγνήτου λόγους.
ζῇ· πρῶτα γάρ σοι τἀγάθʼ ἀγγέλλειν θέλω.
κοινῇ δίδωμι τοῦτο νῷν ἀμφοῖν ἔχειν.
οὐχ ἕνα νομίζων φθείρεται πόλεως νόμον.
ἔχει μέν, ἀσθενὴς δὲ δὴ φεύγων ἀνήρ.
εἰ ζῇς, ὅπως τε ζῶσα συμφορᾶς ἔχεις.
λύπαις γε συντετηκός, ὥστε με στένειν.
δάκνει σʼ ἀδελφὸς ὅ τε θανὼν ἴσως πατήρ.
φεῦ φεῦ· τί δαὶ σὺ σῷ κασιγνήτῳ, δοκεῖς;
ἐκ τοῦ δὲ ναίεις ἐνθάδʼ ἄστεως ἑκάς;
ᾤμωξʼ ἀδελφὸν σόν. Μυκηναίων τίνι;
εἴφʼ, ὡς ἀκούσας σῷ κασιγνήτῳ λέγω.
σκαφεύς τις ἢ βουφορβὸς ἄξιος δόμων.
ἡ δʼ εὐσέβεια τίς πρόσεστι σῷ πόσει;
ἅγνευμʼ ἔχων τι θεῖον ἤ σʼ ἀπαξιῶν;
καὶ πῶς γάμον τοιοῦτον οὐχ ἥσθη λαβών;
ξυνῆκʼ· Ὀρέστῃ μή ποτʼ ἐκτείσῃ δίκην.
φεῦ·
γενναῖον ἄνδρʼ ἔλεξας, εὖ τε δραστέον.
μήτηρ δέ σʼ ἡ τεκοῦσα ταῦτʼ ἠνέσχετο;
τίνος δέ σʼ οὕνεχʼ ὕβρισʼ Αἴγισθος τάδε;
ὡς δῆθε παῖδας μὴ τέκοις ποινάτορας;
οἶδεν δέ σʼ οὖσαν παρθένον μητρὸς πόσις;
αἵδʼ οὖν φίλαι σοι τούσδʼ ἀκούουσιν λόγους;
τί δῆτʼ Ὀρέστης πρὸς τόδʼ, Ἄργος ἢν μόλῃ;
ἐλθὼν δὲ δὴ πῶς φονέας ἂν κτάνοι πατρός;
ἦ καὶ μετʼ αὐτοῦ μητέρʼ ἂν τλαίης κτανεῖν;
λέγω τάδʼ αὐτῷ, καὶ βέβαια τἀπὸ σοῦ;
φεῦ·
εἴθʼ ἦν Ὀρέστης πλησίον κλύων τάδε.
νέα γάρ, οὐδὲν θαῦμʼ, ἀπεζεύχθης νέου.
ἆρʼ ὃν λέγουσιν αὐτὸν ἐκκλέψαι φόνου;
ὁ κατθανὼν δὲ σὸς πατὴρ τύμβου κυρεῖ;
οἴμοι, τόδʼ οἷον εἶπας· — αἴσθησις γὰρ οὖν
κἀκ τῶν θυραίων πημάτων δάκνει βροτούς.
λέξον δʼ, ἵνʼ εἰδὼς σῷ κασιγνήτῳ φέρω
λόγους ἀτερπεῖς, ἀλλʼ ἀναγκαίους κλύειν.
ἔνεστι δʼ οἶκτος ἀμαθίᾳ μὲν οὐδαμοῦ,
σοφοῖσι δʼ ἀνδρῶν· καὶ γὰρ οὐδʼ ἀζήμιον
γνώμην ἐνεῖναι τοῖς σοφοῖς λίαν σοφήν.
πρὸς θεῶν, ὅδʼ ἁνὴρ ὃς συνεκκλέπτει γάμους
τοὺς σούς, Ὀρέστην οὐ καταισχύνειν θέλων;
φεῦ·
οὐκ ἔστʼ ἀκριβὲς οὐδὲν εἰς εὐανδρίαν·
ἔχουσι γὰρ ταραγμὸν αἱ φύσεις βροτῶν.
ἤδη γὰρ εἶδον ἄνδρα γενναίου πατρὸς
τὸ μηδὲν ὄντα, χρηστά τʼ ἐκ κακῶν τέκνα,
λιμόν τʼ ἐν ἀνδρὸς πλουσίου φρονήματι,
γνώμην τε μεγάλην ἐν πένητι σώματι.
πῶς οὖν τις αὐτὰ διαλαβὼν ὀρθῶς κρινεῖ;
πλούτῳ; πονηρῷ τἄρα χρήσεται κριτῇ.
ἢ τοῖς ἔχουσι μηδέν; ἀλλʼ ἔχει νόσον
πενία, διδάσκει δʼ ἄνδρα τῇ χρείᾳ κακόν.
ἀλλʼ εἰς ὅπλʼ ἔλθω; τίς δὲ πρὸς λόγχην βλέπων
μάρτυς γένοιτʼ ἂν ὅστις ἐστὶν ἁγαθός;
κράτιστον εἰκῇ ταῦτʼ ἐᾶν ἀφειμένα.
οὗτος γὰρ ἁνὴρ οὔτʼ ἐν Ἀργείοις μέγας
οὔτʼ αὖ δοκήσει δωμάτων ὠγκωμένος,
ἐν τοῖς δὲ πολλοῖς ὤν, ἄριστος ηὑρέθη.
οὐ μὴ ἀφρονήσεθʼ, οἳ κενῶν δοξασμάτων
πλήρεις πλανᾶσθε, τῇ δʼ ὁμιλίᾳ βροτοὺς
κρινεῖτε καὶ τοῖς ἤθεσιν τοὺς εὐγενεῖς;
οἱ γὰρ τοιοῦτοι καὶ πόλεις οἰκοῦσιν εὖ
καὶ δώμαθʼ· αἱ δὲ σάρκες αἱ κεναὶ φρενῶν
ἀγάλματʼ ἀγορᾶς εἰσιν. οὐδὲ γὰρ δόρυ
μᾶλλον βραχίων σθεναρὸς ἀσθενοῦς μένει·
ἐν τῇ φύσει δὲ τοῦτο κἀν εὐψυχίᾳ.
ἀλλʼ — ἄξιος γὰρ ὅ τε παρὼν ὅ τʼ οὐ παρὼν
Ἀγαμέμνονος παῖς, οὗπερ οὕνεχʼ ἥκομεν —
δεξώμεθʼ οἴκων καταλύσεις. χωρεῖν χρεών,
δμῶες, δόμων τῶνδʼ ἐντός. ὡς ἐμοὶ πένης
εἴη πρόθυμος πλουσίου μᾶλλον ξένος.
αἰνῶ μὲν οὖν τοῦδʼ ἀνδρὸς ἐσδοχὰς δόμων,
ἐβουλόμην δʼ ἄν, εἰ κασίγνητός με σὸς
ἐς εὐτυχοῦντας ἦγεν εὐτυχῶν δόμους.
ἴσως δʼ ἂν ἔλθοι· Λοξίου γὰρ ἔμπεδοι
χρησμοί, βροτῶν δὲ μαντικὴν χαίρειν ἐῶ.
χαῖρʼ, ὦ γεραιέ.  — τοῦ ποτʼ, Ἠλέκτρα, τόδε
παλαιὸν ἀνδρὸς λείψανον φίλων κυρεῖ;
τί φῄς; ὅδʼ ὃς σὸν ἐξέκλεψε σύγγονον;
ἔα·
τί μʼ ἐσδέδορκεν ὥσπερ ἀργύρου σκοπῶν
λαμπρὸν χαρακτῆρʼ; ἢ προσεικάζει μέ τῳ;
φίλου γε φωτός. τί δὲ κυκλεῖ πέριξ πόδα;
κἀξ ἐμοῦ γʼ ἔχῃ χρόνῳ.
οὐδʼ ἐγὼ γὰρ ἤλπισα.
σύμμαχός γέ σοι μόνος.
ἢν δʼ ἀνσπάσωμαί γʼ ὃν μετέρχομαι βόλον —
πέποιθα δʼ· ἢ χρὴ μηκέθʼ ἡγεῖσθαι θεούς,
εἰ τἄδικʼ ἔσται τῆς δίκης ὑπέρτερα.
εἶἑν· φίλας μὲν ἡδονὰς ἀσπασμάτων
ἔχω, χρόνῳ δὲ καὖθις αὐτὰ δώσομεν.
σὺ δʼ, ὦ γεραιέ — καίριος γὰρ ἤλυθες —
λέξον, τί δρῶν ἂν φονέα τεισαίμην πατρός;
μητέρα τε κοινωνὸν ἀνοσίων γάμων;
ἔστιν τί μοι κατʼ Ἄργος εὐμενὲς φίλων;
ἢ πάντʼ ἀνεσκευάσμεθʼ, ὥσπερ αἱ τύχαι;
τῷ ξυγγένωμαι; νύχιος ἢ καθʼ ἡμέραν;
ποίαν ὁδὸν τραπώμεθʼ εἰς ἐχθροὺς ἐμούς;
τί δῆτα δρῶντες τοῦδʼ ἂν ἐξικοίμεθα;
ἥκω ʼπὶ τόνδε στέφανον· ἀλλὰ πῶς λάβω;
φρουραῖς κέκασται δεξιαῖς τε δορυφόρων;
εἶἑν· σὺ δὴ τοὐνθένδε βούλευσον, γέρον.
ἐσθλόν τι μηνύσειας, αἰσθοίμην δʼ ἐγώ.
προσηκάμην τὸ ῥηθέν. ἐν ποίοις τόποις;
τί δρῶνθʼ; ὁρῶ γὰρ ἐλπίδʼ ἐξ ἀμηχάνων.
τροφεῖα παίδων ἢ πρὸ μέλλοντος τόκου;
πόσων μετʼ ἀνδρῶν; ἢ μόνος δμώων μέτα;
οὔ πού τις ὅστις γνωριεῖ μʼ ἰδών, γέρον;
ἡμῖν ἂν εἶεν, εἰ κρατοῖμεν, εὐμενεῖς;
πῶς οὖν ἂν αὐτῷ πλησιασθείην ποτέ;
ὁδὸν παρʼ αὐτήν, ὡς ἔοικʼ, ἀγροὺς ἔχει;
πικρόν γε συνθοινάτορʼ, ἢν θεὸς θέλῃ.
καλῶς ἔλεξας.  — ἡ τεκοῦσα δʼ ἐστὶ ποῦ;
τί δʼ οὐχ ἅμʼ ἐξωρμᾶτʼ ἐμὴ μήτηρ πόσει;
ξυνῆχʼ· ὕποπτος οὖσα γιγνώσκει πόλει.
πῶς οὖν ἐκείνην τόνδε τʼ ἐν ταὐτῷ κτενῶ;
καὶ μὴν ἐκεῖνά γʼ ἡ τύχη θήσει καλῶς.
στείχοιμʼ ἄν, εἴ τις ἡγεμὼν γίγνοιθʼ ὁδοῦ.
ὦ Ζεῦ Πατρῷε, καὶ Τροπαῖʼ ἐχθρῶν γενοῦ —
νίκην δὸς ἡμῖν, εἰ δίκαιʼ αἰτούμεθα.
σύ τʼ, ὦ κάτω γῆς ἀνοσίως οἰκῶν πάτερ —
νῦν πάντα νεκρὸν ἐλθὲ σύμμαχον λαβών.
πάντʼ οἶδα.
θεοὺς μὲν ἡγοῦ πρῶτον, Ἠλέκτρα, τύχης
ἀρχηγέτας τῆσδʼ, εἶτα κἄμʼ ἐπαίνεσον
τὸν τῶν θεῶν τε τῆς τύχης θʼ ὑπηρέτην.
ἥκω γὰρ οὐ λόγοισιν ἀλλʼ ἔργοις κτανὼν
Αἴγισθον· ὡς δὲ τῷ σάφʼ εἰδέναι τάδε
προσθῶμεν, αὐτὸν τὸν θανόντα σοι φέρω,
ὃν εἴτε χρῄζεις θηρσὶν ἁρπαγὴν πρόθες,
ἢ σκῦλον οἰωνοῖσιν, αἰθέρος τέκνοις,
πήξασʼ ἔρεισον σκόλοπι· σὸς γάρ ἐστι νῦν
δοῦλος, πάροιθε δεσπότης κεκλημένος.
τί χρῆμα; λέξον· ὡς φόβου γʼ ἔξωθεν εἶ.
οὐκ ἔστιν οὐδεὶς ὅστις ἂν μέμψαιτό σε.
λέγʼ, εἴ τι χρῄζεις, σύγγονʼ· ἀσπόνδοισι γὰρ
νόμοισιν ἔχθραν τῷδε συμβεβλήκαμεν.
ἐπίσχες· ἐμβάλωμεν εἰς ἄλλον λόγον.
οὔκ, ἀλλὰ τὴν τεκοῦσαν ἥ μʼ ἐγείνατο.
τί δῆτα δρῶμεν; μητέρʼ ἦ φονεύσομεν;
φεῦ·
πῶς γὰρ κτάνω νιν, ἥ μʼ ἔθρεψε κἄτεκεν;
ὦ Φοῖβε, πολλήν γʼ ἀμαθίαν ἐθέσπισας —
ὅστις μʼ ἔχρησας μητέρʼ, ἣν οὐ χρῆν, κτανεῖν.
μητροκτόνος νῦν φεύξομαι, τόθʼ ἁγνὸς ὤν.
ἐγὼ δὲ μητρὸς — ; τῷ φόνου δώσω δίκας;
ἆρʼ αὔτʼ ἀλάστωρ εἶπʼ ἀπεικασθεὶς θεῷ;
οὐδʼ ἂν πιθοίμην εὖ μεμαντεῦσθαι τάδε.
ἀλλʼ ἦ τὸν αὐτὸν τῇδʼ ὑποστήσω δόλον;
ἔσειμι· δεινοῦ δʼ ἄρχομαι προβλήματος
καὶ δεινὰ δράσω γε — εἰ θεοῖς δοκεῖ τάδε,
ἔστω· πικρὸν δὲ χἡδὺ τἀγώνισμά μοι.
ἰὼ Γᾶ καὶ Ζεῦ πανδερκέτα
βροτῶν, ἴδετε τάδʼ ἔργα φόνι-
α μυσαρά, δίγονα σώματʼ ἐν
χθονὶ κείμενα πλαγᾷ
χερὸς ὑπʼ ἐμᾶς, ἄποινʼ ἐμῶν
πημάτων

ἰὼ Φοῖβʼ, ἀνύμνησας δίκαιʼ
ἄφαντα, φανερὰ δʼ ἐξέπρα-
ξας ἄχεα, φόνια δʼ ὤπασας
λάχεʼ ἀπὸ γᾶς τᾶς Ἑλλανίδος.
τίνα δʼ ἑτέραν μόλω πόλιν;
τίς ξένος, τίς εὐσεβὴς
ἐμὸν κάρα προσόψεται
ματέρα κτανόντος;
κατεῖδες, οἷον ἁ τάλαινʼ ἔξω πέπλων
ἔβαλεν, ἔδειξε μαστὸν ἐν φοναῖσιν,
ἰώ μοι, πρὸς πέδῳ
τιθεῖσα γόνιμα μέλεα; τὰν κόμαν δʼ ἐγὼ —
βοὰν δʼ ἔλασκε τάνδε, πρὸς γένυν ἐμὰν
τιθεῖσα χεῖρα· Τέκος ἐμόν, λιταίνω·
παρῄδων τʼ ἐξ ἐμᾶν
ἐκρίμναθʼ, ὥστε χέρας ἐμὰς λιπεῖν βέλος.
ἐγὼ μὲν ἐπιβαλὼν φάρη κόραις ἐμαῖς
φασγάνῳ κατηρξάμαν
ματέρος ἔσω δέρας μεθείς.
λαβοῦ, κάλυπτε μέλεα ματέρος πέπλοις
καὶ καθάρμοσον σφαγάς.
φονέας ἔτικτες ἆρά σοι.
ὦ σύγγονέ μοι, χρονίαν σʼ ἐσιδὼν
τῶν σῶν εὐθὺς φίλτρων στέρομαι
καὶ σʼ ἀπολείψω σοῦ λειπόμενος.
ἀλλʼ ἐγὼ οἴκων ἔξειμι πατρὸς
καὶ ἐπʼ ἀλλοτρίαις ψήφοισι φόνον
μητρὸς ὑφέξω.
βάλε, πρόσπτυξον σῶμα· θανόντος δʼ
ὡς ἐπὶ τύμβῳ καταθρήνησον.
οὐκέτι σʼ ὄψομαι.
τάδε λοίσθιά μοι προσφθέγματά σου.
ὦ πιστοτάτη, στείχεις ἤδη;
Πυλάδη, χαίρων ἴθι, νυμφεύου
δέμας Ἠλέκτρας.
