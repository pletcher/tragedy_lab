— ἔα ἔα· τίς ἡ βοὴ βωμοῦ πέλας
ἕστηκε; ποίαν συμφορὰν δείξει τάχα;
— ἴδετε τὸν γέροντʼ ἀμαλὸν ἐπὶ πέδῳ
χύμενον· ὦ τάλας.

— πρὸς τοῦ ποτʼ ἐν γῇ πτῶμα δύστηνον πίτνεις;
σὺ δʼ ἐκ τίνος γῆς, ὦ γέρον, τετράπτολιν
ξύνοικον ἦλθες λαόν; ἢ πέρα-
θεν ἁλίῳ πλάτᾳ
κατέχετʼ ἐκλιπόντες Εὐβοῖδʼ ἀκτάν;
ὄνομα τί σε, γέρον,
Μυκηναῖος ὠνόμαζεν λεώς;
οἶδʼ εἰσακούσας καὶ πρίν· ἀλλὰ τοῦ ποτὲ
ἐν χερὶ σᾷ κομίζεις κόρους
νεοτρεφεῖς; φράσον.
τί χρέος; ἢ λόγων πόλεος, ἔνεπέ μοι,
μελόμενοι τυχεῖν;
εἰκὸς θεῶν ἱκτῆρας αἰδεῖσθαι, ξένε,
καὶ μὴ βιαίῳ χερὶ δαιμόνων
ἀπολείπειν σʼ ἕδη·
πότνια γὰρ Δίκα τάδʼ οὐ πείσεται.
ἄθεον ἱκεσίαν
μεθεῖναι πόλει ξένων προστροπάν.
οὐκοῦν τυράννῳ τῆσδε γῆς φράσαντά σε
χρῆν ταῦτα τολμᾶν, ἀλλὰ μὴ βίᾳ ξένους
θεῶν ἀφέλκειν, γῆν σέβοντʼ ἐλευθέραν.
ἐσθλοῦ πατρὸς παῖς Δημοφῶν ὁ Θησέως.
καὶ μὴν ὅδʼ αὐτὸς ἔρχεται σπουδὴν ἔχων
Ἀκάμας τʼ ἀδελφός, τῶνδʼ ἐπήκοοι λόγων.
ἱκέται κάθηνται παῖδες οἵδʼ Ἡρακλέους
βωμὸν καταστέψαντες, ὡς ὁρᾷς, ἄναξ,
πατρός τε πιστὸς Ἰόλεως παραστάτης.
βίᾳ νιν οὗτος τῆσδʼ ἀπʼ ἐσχάρας ἄγειν
ζητῶν βοὴν ἔστησε κἄσφηλεν γόνυ
γέροντος, ὥστε μʼ ἐκβαλεῖν οἴκτῳ δάκρυ.
τίς ἂν δίκην κρίνειεν ἢ γνοίη λόγον,
πρὶν ἂν παρʼ ἀμφοῖν μῦθον ἐκμάθῃ σαφῶς;
ᾤκτιρʼ ἀκούσας τούσδε συμφορᾶς, ἄναξ.
τὴν δʼ εὐγένειαν τῆς τύχης νικωμένην
νῦν δὴ μάλιστʼ ἐσεῖδον· οἵδε γὰρ πατρὸς
ἐσθλοῦ γεγῶτες δυστυχοῦσʼ ἀναξίως.
μὴ πρὸς θεῶν κήρυκα τολμήσῃς θενεῖν.
ἄπελθε· καὶ σὺ τοῦδε μὴ θίγῃς, ἄναξ.
ὥρα προνοεῖν, πρὶν ὅροις πελάσαι
στρατὸν Ἀργείων·
μάλα δʼ ὀξὺς Ἄρης ὁ Μυκηναίων,
ἐπὶ τοῖσι δὲ δὴ μᾶλλον ἔτʼ ἢ πρίν.
πᾶσι γὰρ οὗτος κήρυξι νόμος,
δὶς τόσα πυργοῦν τῶν γιγνομένων
πόσα νιν λέξειν βασιλεῦσι δοκεῖς,
ὡς δείνʼ ἔπαθεν καὶ παρὰ μικρὸν
ψυχὴν ἦλθεν διακναῖσαι;
ἀεί ποθʼ ἥδε γαῖα τοῖς ἀμηχάνοις
σὺν τῷ δικαίῳ βούλεται προσωφελεῖν.
τοιγὰρ πόνους δὴ μυρίους ὑπὲρ φίλων
ἤνεγκε, καὶ νῦν τόνδʼ ἀγῶνʼ ὁρῶ πέλας.
Εἰ σὺ μέγʼ αὐχεῖς, ἕτεροι
σοῦ πλέον οὐ μέλονται,
ὦ ξεῖν’ Ἀργόθεν ἐλθών,
μεγαληγορίαισι δʼ ἐμὰς
φρένας οὐ φοβήσεις.
μήπω ταῖς μεγάλαισιν οὕ-
τω καὶ καλλιχόροις Ἀθή-
ναις εἴη· σὺ δʼ ἄφρων, ὅ τʼ Ἄρ-
γει Σθενέλου τύραννος.
ὃς πόλιν ἐλθὼν ἑτέραν
οὐδὲν ἐλάσσονʼ  Ἄργους,
θεῶν ἱκτῆρας ἀλάτας
καὶ ἐμᾶς χθονὸς ἀντομένους
ξένος ὢν βιαίως
ἕλκεις, οὐ βασιλεῦσιν εἴ-
ξας, οὐκ ἄλλο δίκαιον εἰ-
πών· ποῦ ταῦτα καλῶς ἂν εἴ-
η παρά γʼ εὖ φρονοῦσιν;
Εἰρήνα μὲν ἐμοί γʼ ἀρέ-
σκει· σὺ δʼ, ὦ κακόφρων ἄναξ,
λέγω, εἰ πόλιν ἥξεις,
οὐχ οὕτως ἃ δοκεῖς κυρή-
σεις· οὐ σοὶ μόνῳ ἔγχος οὐδʼ
ἰτέα κατάχαλκός ἐστιν.
ἀλλʼ οὐ, πολέμων ἐραστάς,
μή μοι δορὶ συνταράξεις
τὰν εὖ χαρίτων ἔχουσαν
πόλιν, ἀλλʼ ἀνάσχου.
ἀλλʼ ἦ πρόθυμον οὖσαν οὐκ ἐᾷ θεὸς
ξένοις ἀρήγειν τήνδε χρῄζουσιν πόλιν;
ὦ πρέσβυ, μή νυν τήνδʼ ἐπαιτιῶ πόλιν·
τάχʼ ἂν γὰρ ἡμῖν ψευδὲς ἀλλʼ ὅμως κακὸν
γένοιτʼ ὄνειδος ὡς ξένους προυδώκαμεν.
φεῦ φεῦ, τί λέξω παρθένου μέγαν λόγον
κλύων, ἀδελφῶν ἣ πάρος θέλει θανεῖν;
τούτων τίς ἂν λέξειε γενναίους λόγους
μᾶλλον, τίς ἂν δράσειεν ἀνθρώπων ἔτι;
οὔτινά φημι θεῶν ἄτερ ὄλβιον, οὐ βαρύποτμον,
ἄνδρα γενέσθαι·
οὐδὲ τὸν αὐτὸν ἀεὶ βεβάναι δόμον
εὐτυχίᾳ· παρὰ δʼ ἄλλαν ἄλλα
μοῖρα διώκει.
τὸν μὲν ἀφʼ ὑψηλῶν βραχὺν ᾤκισε,
τὸν δʼ ἀλέταν εὐδαίμονα τεύχει.
μόρσιμα δʼ οὔτι φυγεῖν θέμις, οὐ σοφί-
ᾳ τις ἀπώσεται, ἀλλὰ μάταν ὁ πρό-
θυμος ἀεὶ πόνον ἕξει.
ἀλλὰ σὺ μὴ προπίτνων τὰ θεῶν φέρε, μηδʼ ὑπεράλγει
φροντίδα λύπᾳ·
εὐδόκιμον γὰρ ἔχει θανάτου μέρος
ἁ μελέα πρό τʼ ἀδελφῶν καὶ γᾶς·
οὐδʼ ἀκλεής νιν
δόξα πρὸς ἀνθρώπων ὑποδέξεται·
ἁ δʼ ἀρετὰ βαίνει διὰ μόχθων.
ἄξια μὲν πατρός, ἄξια δʼ εὐγενί-
ας τάδε γίγνεται· εἰ δὲ σέβεις θανά-
τους ἀγαθῶν, μετέχω σοι.




λῆμα μὲν οὔπω στόρνυσι χρόνος
τὸ σόν, ἀλλʼ ἡβᾷ, σῶμα δὲ φροῦδον.
τί πονεῖς ἄλλως ἃ σὲ μὲν βλάψει,
σμικρὰ δʼ ὀνήσει πόλιν ἡμετέραν;
χρὴ γνωσιμαχεῖν τὴν ἡλικίαν,
τὰ δʼ ἀμήχανʼ ἐᾶν· οὐκ ἔστιν ὅπως
ἥβην κτήσῃ πάλιν αὖθις.
Γᾶ καὶ παννύχιος σελά-
να καὶ λαμπρόταται θεοῦ
φαεσίμβροτοι αὐγαί,
ἀγγελίαν μοι ἐνέγκαιτʼ·
ἰαχήσατε δʼ οὐρανῷ
καὶ παρὰ θρόνον ἀρχέταν
γλαυκᾶς ἐν Ἀθάνας.
μέλλω τᾶς πατριώτιδος
γᾶς, μέλλω καὶ ὑπὲρ δόμων
ἱκέτας ὑποδεχθεὶς
κίνδυνον πολιῷ τεμεῖν σιδάρῳ.
δεινὸν μὲν πόλιν ὡς Μυκή-
νας εὐδαίμονα καὶ δορὸς
πολυαίνετον ἀλκᾷ
μῆνιν ἐμᾷ χθονὶ κεύθειν·
κακὸν δʼ, ὦ πόλις, εἰ ξένους
ἱκτῆρας παραδώσομεν
κελεύμασιν Ἄργους.
Ζεύς μοι σύμμαχος, οὐ φοβοῦ-
μαι, Ζεύς μοι χάριν ἐνδίκως
ἔχει· οὔποτε θνατῶν
ἥσσους δαίμονες ἔκ γʼ ἐμοῦ φανοῦνται.
ἀλλʼ, ὦ πότνια — σὸν γὰρ οὖ-
δας γᾶς, σὸν καὶ πόλις, ἇς σὺ μά-
τηρ δέσποινά τε καὶ φύλαξ —
πόρευσον ἄλλᾳ τὸν οὐ δικαίως
τᾷδʼ ἐπάγοντα δορυσσοῦν
στρατὸν Ἀργόθεν· οὐ γὰρ ἐμᾷ γʼ ἀρετᾷ
δίκαιός εἰμʼ ἐκπεσεῖν μελάθρων.
ἐπεί σοι πολύθυτος ἀεὶ
τιμὰ κραίνεται, οὐδὲ λά-
θει μηνῶν φθινὰς ἁμέρα,
νέων τʼ ἀοιδαὶ χορῶν τε μολπαί.
ἀνεμόεντι δʼ ἐπʼ ὄχθῳ
ὀλολύγματα παννυχίοις ὑπὸ παρ-
θένων ἰαχεῖ ποδῶν κρότοισιν.
ὦ Ζεῦ τροπαῖε, νῦν ἐμοὶ δεινοῦ φόβου
ἐλεύθερον πάρεστιν ἦμαρ εἰσιδεῖν.
Ἐμοὶ χορὸς μὲν ἡδύς, εἰ λίγεια λω-
τοῦ χάρις ενι δαι·
εἴη δʼ εὔχαρις Ἀφροδί-
τα· τερπνὸν δέ τι καὶ φίλων ἆρʼ
εὐτυχίαν ἰδέσθαι
τῶν πάρος οὐ δοκούντων.
πολλὰ γὰρ
τίκτει Μοῖρα τελεσσιδώ-
τειρʼ Αἰών τε Χρόνου παῖς.
ἔχεις ὁδόν τινʼ, ὦ πόλις, δίκαιον — οὐ
χρή ποτε τοῦδʼ ἀφέσθαι, —
τιμᾶν θεούς· ὁ δὲ μή σε φά-
σκων ἐγγὺς μανιῶν ἐλαύνει,
δεικνυμένων ἐλέγχων
τῶνδʼ· ἐπίσημα γάρ τοι
θεὸς παραγ-
γέλλει, τῶν ἀδίκων παραι-
ρῶν φρονήματος αἰεί.
ἔστιν ἐν οὐρανῷ βεβα-
κὼς τεὸς γόνος, ὦ γεραι-
ά· φεύγει λόγον ὡς τὸν Ἅι-
δα δόμον κατέβα, πυρὸς
δεινᾷ φλογὶ σῶμα δαισθείς·
Ἥβας τʼ ἐρατὸν χροΐζει
λέχος χρυσέαν κατʼ αὐλάν.
ὦ Ὑμέναιε, δισσοὺς παῖ-
δας Διὸς ἠξίωσας.
συμφέρεται τὰ πολλὰ πολ-
λοῖς· καὶ γὰρ πατρὶ τῶνδʼ Ἀθά-
ναν λέγουσʼ ἐπίκουρον εἶ-
ναι, καὶ τούσδε θεᾶς πόλις
καὶ λαὸς ἔσωσε κείνας·
ἔσχεν δʼ ὕβριν ἀνδρὸς ᾧ θυ-
μὸς ἦν πρὸ δίκας βίαιος.
μήποτʼ ἐμοὶ φρόνημα ψυ-
χά τʼ ἀκόρεστος εἴη.
οὐκ ἔστʼ ἀνυστὸν τόνδε σοι κατακτανεῖν.
τοῖς τῆσδε χώρας προστάταισιν οὐ δοκεῖ.
οὐχ ὅντινʼ ἄν γε ζῶνθʼ ἕλωσιν ἐν μάχῃ.
χρῆν δʼ αὐτόν, οἶμαι, τῇδʼ ἀπιστῆσαι χθονί;
τότʼ ἠδικήθη πρῶτον οὐ θανὼν ὅδε.
οὐκ ἔστι τοῦτον ὅστις ἂν κατακτάνοι.
πολλὴν ἄρʼ ἕξεις μέμψιν, εἰ δράσεις τόδε.
δεινόν τι καὶ συγγνωστόν, ὦ γύναι, σʼ ἔχει
νεῖκος πρὸς ἄνδρα τόνδε, γιγνώσκω καλῶς.
παραινέσαι σοι σμικρόν, Ἀλκμήνη, θέλω,
τὸν ἄνδρʼ ἀφεῖναι τόνδʼ, ἐπεὶ δοκεῖ πόλει.
τὰ λῷστ’ ἂν εἴη· πῶς τάδʼ οὖν γενήσεται;
