ἰώ,
δύστηνος ἐγὼ στυγερᾶς μοίρας
τῆσδε κυρήσας  ἀτεκμαρτοτάτης,
ὡς ὠμοφρόνως δαίμων ἐνέβη
Περσῶν γενεᾷ· τί  πάθω τλήμων;
λέλυται γὰρ ἐμοὶ γυίων ῥώμη
τήνδʼ ἡλικίαν ἐσιδόντʼ  ἀστῶν.
εἴθʼ ὄφελεν, Ζεῦ, κἀμὲ μετʼ  ἀνδρῶν
τῶν οἰχομένων
θανάτου κατὰ μοῖρα  καλύψαι.
ὅδʼ ἐγώ, οἰοῖ,  αἰακτὸς
μέλεος γέννᾳ γᾷ τε πατρῴᾳ
κακὸν ἄρʼ  ἐγενόμαν.
ἵετʼ  αἰανῆ καὶ   πάνδυρτον
δύσθροον αὐδάν.    δαίμων γὰρ ὅδʼ αὖ
μετάτροπος ἐπʼ  ἐμοί.
Ἰάνων γὰρ  ἀπηύρα,
Ἰάνων ναύφρακτος
Ἄρης ἑτεραλκὴς
νυχίαν πλάκα  κερσάμενος
δυσδαίμονά τʼ ἀκτάν.
ὀλοοὺς ἀπέλειπον
Τυρίας ἐκ ναὸς
ἔρροντας  ἐπʼ ἀκταῖς
Σαλαμινιάσι στυφελοῦ
θείνοντας ἐπʼ ἀκτᾶς.
ἰὼ ἰώ μοί μοι
τὰς ὠγυγίους κατιδόντες
στυγνὰς  Ἀθάνας πάντες ἑνὶ πιτύλῳ,
ἐὴ ἐή, τλάμονες ἀσπαίρουσι  χέρσῳ.
ἰὼ ἰὼ δῆτα
ἴυγγʼ  ἀγαθῶν ἑτάρων μοι ὑπομιμνήσκεις
κινεῖς ἄλαστα στυγνὰ πρόκακα λέγων.
βοᾷ βοᾷ  μοι μελέων  ἔντοσθεν  ἦτορ.
βεβᾶσι γὰρ τοίπερ ἀγρέται  στρατοῦ.
ἰὴ ἰή, ἰὼ  ἰώ.
πεπλήγμεθʼ οἵᾳ διʼ αἰῶνος  τύχᾳ·
νέᾳ νέᾳ δύᾳ  δύᾳ.
πῶς δʼ  οὔ;  στρατὸν μὲν τοσοῦ-
τον τάλας  πέπληγμαι.
ὁρᾷς τὸ λοιπὸν τόδε τᾶς ἐμᾶς  στολᾶς;
τόνδε  τʼ  ὀιστοδέγμονα—
θησαυρὸν βελέεσσιν;
ἐσπανίσμεθʼ ἀρωγῶν.
ἀγανόρειος·  κατεῖ-
δον δὲ  πῆμʼ  ἄελπτον.
πέπλον δʼ ἐπέρρηξʼ ἐπὶ  συμφορᾷ  κακοῦ.
καὶ πλέον ἢ παπαῖ μὲν  οὖν.
λυπρά, χάρματα δʼ  ἐχθροῖς.
γυμνός εἰμι  προπομπῶν.
δίαινε δίαινε πῆμα·   πρὸς δόμους δʼ  ἴθι.
βόα νυν  ἀντίδουπά  μοι.
ἴυζε μέλος ὁμοῦ  τιθείς.
ἔρεσσʼ ἔρεσσε καὶ   στέναζʼ ἐμὴν  χάριν.
βόα νυν ἀντίδουπά  μοι.
ἐπορθίαζέ νυν  γόοις.
καὶ στέρνʼ ἄρασσε κἀπιβόα τὸ  Μύσιον.
καί μοι γενείου πέρθε λευκήρη  τρίχα.
ἀύτει δʼ  ὀξύ.
πέπλον δʼ ἔρεικε κολπίαν  ἀκμῇ χερῶν.
καὶ ψάλλʼ ἔθειραν καὶ κατοίκτισαι  στρατόν.
διαίνου δʼ ὄσσε.
βόα νυν ἀντίδουπά μοι.
αἰακτὸς ἐς δόμους  κίε.
ἰωὰ δὴ κατʼ  ἄστυ.
γοᾶσθʼ ἁβροβάται.
ἰὴ ἰὴ τρισκάλμοισιν,
ἰὴ ἰή, βάρισιν  ὀλόμενοι.
