ὦ χαῖρε, πατρὸς μνῆμʼ· ἐπʼ ἐξόδοισι γὰρ
ἔθαψα, Πρωτεῦ, σʼ ἕνεκʼ ἐμῆς προσρήσεως·
ἀεὶ δέ σʼ ἐξιών τε κἀσιὼν δόμους
Θεοκλύμενος παῖς ὅδε προσεννέπει, πάτερ.
ὑμεῖς μὲν οὖν κύνας τε καὶ θηρῶν βρόχους,
δμῶες, κομίζετʼ ἐς δόμους τυραννικούς·
ἐγὼ δʼ ἐμαυτὸν πόλλʼ ἐλοιδόρησα δή·
οὐ γάρ τι θανάτῳ τοὺς κακοὺς κολάζομεν;
καὶ νῦν πέπυσμαι φανερὸν Ἑλλήνων τινὰ
ἐς γῆν ἀφῖχθαι καὶ λεληθέναι σκοπούς,
ἤτοι κατόπτην ἢ κλοπαῖς θηρώμενον
Ἑλένην· θανεῖται δʼ, ἤν γε δὴ ληφθῇ μόνον.
ἔα·
ἀλλʼ, ὡς ἔοικε, πάντα διαπεπραγμένα
ηὕρηκα· τύμβου γὰρ κενὰς λιποῦσʼ ἕδρας
ἡ Τυνδαρὶς παῖς ἐκπεπόρθμευται χθονός.
ὠή, χαλᾶτε κλῇθρα· λύεθʼ ἱππικὰ
φάτνης, ὀπαδοί, κἀκκομίζεθʼ ἅρματα,
ὡς ἂν πόνου γʼ ἕκατι μὴ λάθῃ με γῆς
τῆσδʼ ἐκκομισθεῖσʼ ἄλοχος, ἧς ἐφίεμαι.  —
ἐπίσχετʼ· εἰσορῶ γὰρ οὓς διώκομεν
παρόντας ἐν δόμοισι κοὐ πεφευγότας.
αὕτη, τί πέπλους μέλανας ἐξήψω χροὸς
λευκῶν ἀμείψασʼ ἔκ τε κρατὸς εὐγενοῦς
κόμας σίδηρον ἐμβαλοῦσʼ ἀπέθρισας
χλωροῖς τε τέγγεις δάκρυσι σὴν παρηίδα
κλαίουσα; πότερον ἐννύχοις πεπεισμένη
στένεις ὀνείροις, ἢ φάτιν τινʼ οἴκοθεν
κλύουσα λύπῃ σὰς διέφθαρσαι φρένας;
ἐν τῷ δὲ κεῖσαι συμφορᾶς; τίς ἡ τύχη;
οὐδέν τι χαίρω σοῖς λόγοις, τὰ δʼ εὐτυχῶ.
πῶς δʼ οἶσθα; μῶν σοι Θεονόη λέγει τάδε;
ἥκει γὰρ ὅστις καὶ τάδʼ ἀγγέλλει σαφῆ;
τίς ἐστι; ποῦ ʼστιν; ἵνα σαφέστερον μάθω.
Ἄπολλον, ὡς ἐσθῆτι δυσμόρφῳ πρέπει.
ποδαπὸς δʼ ὅδʼ ἁνὴρ καὶ πόθεν κατέσχε γῆν;
θανάτῳ δὲ ποίῳ φησὶ Μενέλεων θανεῖν;
ποῦ βαρβάροισι πελάγεσιν ναυσθλούμενον;
καὶ πῶς ὅδʼ οὐκ ὄλωλε κοινωνῶν πλάτης;
λιπὼν δὲ ναὸς ποῦ πάρεστιν ἔκβολα;
ὄλωλʼ ἐκεῖνος. ἦλθε δʼ ἐν ποίῳ σκάφει;
ποῦ δὴ τὸ πεμφθὲν ἀντὶ σοῦ Τροίᾳ κακόν;
ὦ Πρίαμε καὶ γῆ Τρῳάς, ὡς ἔρρεις μάτην.
πόσιν δʼ ἄθαπτον ἔλιπεν ἢ κρύπτει χθονί;
τῶνδʼ οὕνεκʼ ἔταμες βοστρύχους ξανθῆς κόμης·
ὀρθῶς μὲν ἥδε συμφορὰ δακρύεται —
οὐ δῆτα. πῶς οὖν; τόνδʼ ἔτʼ οἰκήσεις τάφον;
πιστὴ γὰρ εἶ σὺ σῷ πόσει φεύγουσά με.
χρόνια μὲν ἦλθεν, ἀλλʼ ὅμως αἰνῶ τάδε.
ἐπὶ τῷ; χάρις γὰρ ἀντὶ χάριτος ἐλθέτω.
μεθίημι νεῖκος τὸ σόν, ἴτω δʼ ὑπόπτερον.
τί χρῆμα θηρῶσʼ ἱκέτις ὠρέχθης ἐμοῦ;
τί δʼ; ἔστʼ ἀπόντων τύμβος; ἢ θάψεις σκιάν;
τί δρᾶν; σοφοί τοι Πελοπίδαι τὰ τοιάδε.
κτέριζʼ· ἀνίστη τύμβον οὗ χρῄζεις χθονός.
πῶς δαί; λέλειμμαι τῶν ἐν Ἕλλησιν νόμων.
τί σοι παράσχω δῆτα τῷ τεθνηκότι;
ὦ ξένε, λόγων μὲν κληδόνʼ ἤνεγκας φίλην.
πῶς τοὺς θανόντας θάπτετʼ ἐν πόντῳ νεκρούς;
πλούτου λέγʼ οὕνεχʼ ὅ τι θέλεις ταύτης χάριν.
τίνος; σύ μοι σήμαινε, πείσομαι δʼ ἐγώ.
ἐν βαρβάροις μὲν ἵππον ἢ ταῦρον νόμος.
οὐ τῶνδʼ ἐν ἀγέλαις ὀλβίαις σπανίζομεν.
ἔσται· τί δʼ ἄλλο προσφέρειν νομίζεται;
ἄξια τάδʼ ἔσται Πελοπιδῶν ἃ δώσομεν.
πῶς οὖν; ἐς οἶδμα τίνι τρόπῳ καθίετε;
πόσον δʼ ἀπείργει μῆκος ἐκ γαίας δόρυ;
τί δή; τόδʼ Ἑλλὰς νόμιμον ἐκ τίνος σέβει;
Φοίνισσα κώπη ταχύπορος γενήσεται.
οὔκουν σὺ χωρὶς τῆσδε δρῶν ἀρκεῖς τάδε;
ταύτης ὁ μόχθος, ὡς λέγεις, θάπτειν πόσιν.
ἴτω· πρὸς ἡμῶν ἄλοχον εὐσεβῆ τρέφειν.
ἐλθὼν δʼ ἐς οἴκους ἐξελοῦ κόσμον νεκρῷ·
καὶ σὲ οὐ κεναῖσι χερσὶ γῆς ἀποστελῶ,
δράσαντα τῇδε πρὸς χάριν· φήμας δʼ ἐμοὶ
ἐσθλὰς ἐνεγκὼν ἀντὶ τῆς ἀχλαινίας
ἐσθῆτα λήψῃ σῖτά θʼ, ὥστε σʼ ἐς πάτραν
ἐλθεῖν, ἐπεὶ νῦν γʼ ἀθλίως ἔχονθʼ ὁρῶ.
σὺ δʼ, ὦ τάλαινα, μὴ ʼπὶ τοῖς ἀνηνύτοις
τρύχουσα σαυτήν — Μενέλεως δʼ ἔχει πότμον,
κοὐκ ἂν δύναιτο ζῆν ὁ κατθανὼν πόσις.
χωρεῖτʼ ἐφεξῆς, ὡς ἔταξεν ὁ ξένος,
δμῶες, φέροντες ἐνάλια κτερίσματα.
Ἑλένη, σὺ δʼ, ἤν σοι μὴ κακῶς δόξω λέγειν,
πείθου, μένʼ αὐτοῦ· ταὐτὰ γὰρ παροῦσά τε
πράξεις τὸν ἄνδρα τὸν σὸν ἤν τε μὴ παρῇς.
δέδοικα γάρ σε μή τις ἐμπεσὼν πόθος
πείσῃ μεθεῖναι σῶμʼ ἐς οἶδμα πόντιον
τοῦ πρόσθεν ἀνδρὸς χάρισιν ἐκπεπληγμένην·
ἄγαν γὰρ αὐτὸν οὐ παρόνθʼ ὅμως στένεις.
χώρει σὺ καὶ ναῦν τοῖσδε πεντηκόντορον
Σιδωνίαν δὸς κἀρετμῶν ἐπιστάτας.
μάλιστʼ· ἀκούειν τοῦδε χρὴ ναύτας ἐμούς.
αὖθις κελεύω καὶ τρίτον γʼ, εἴ σοι φίλον.
μή νυν ἄγαν σὸν δάκρυσιν ἐκτήξῃς χρόα.
τὰ τῶν θανόντων οὐδέν, ἀλλʼ ἄλλως πόνος.
οὐδὲν κακίω Μενέλεώ μʼ ἕξεις πόσιν.
ἐν σοὶ τόδʼ, ἢν σὴν εἰς ἔμʼ εὔνοιαν διδῷς.
βούλῃ ξυνεργῶν αὐτὸς ἐκπέμψω στόλον;
ἀλλʼ εἶα· τοὺς μὲν Πελοπιδῶν ἐῶ νόμους·
καθαρὰ γὰρ ἡμῖν δώματʼ· οὐ γὰρ ἐνθάδε
ψυχὴν ἀφῆκε Μενέλεως· ἴτω δέ τις
φράσων ὑπάρχοις τοῖς ἐμοῖς φέρειν γάμων
ἀγάλματʼ οἴκους εἰς ἐμούς· πᾶσαν δὲ χρὴ
γαῖαν βοᾶσθαι μακαρίαις ὑμνῳδίαις
ὑμέναιον Ἑλένης κἀμόν, ὡς ζηλωτὸς ᾖ.
σὺ δʼ, ὦ ξένʼ, ἐλθών, πελαγίους ἐς ἀγκάλας
τῷ τῆσδε πρίν ποτʼ ὄντι δοὺς πόσει τάδε,
πάλιν πρὸς οἴκους σπεῦδʼ ἐμὴν δάμαρτʼ ἔχων,
ὡς τοὺς γάμους τοὺς τῆσδε συνδαίσας ἐμοὶ
στέλλῃ πρὸς οἴκους ἢ μένων εὐδαιμονῇς.
τί δʼ ἔστιν;
πτεροῖσιν ἀρθεῖσʼ ἢ πεδοστιβεῖ ποδί;
ὦ δεινὰ λέξας· τίς δέ νιν ναυκληρία
ἐκ τῆσδʼ ἀπῆρε χθονός; ἄπιστα γὰρ λέγεις.
πῶς; εἰδέναι πρόθυμος· οὐ γὰρ ἐλπίδων
ἔσω βέβηκα μίαν ὑπερδραμεῖν χέρα
τοσούσδε ναύτας, ὧν ἀπεστάλης μέτα.
ὦ γυναικείαις τέχναισιν αἱρεθεὶς ἐγὼ τάλας·
ἐκπεφεύγασιν γάμοι με. κεἰ μὲν ἦν ἁλώσιμος
ναῦς διώγμασιν, πονήσας εἷλον ἂν τάχα ξένους·
νῦν δὲ τὴν προδοῦσαν ἡμᾶς τεισόμεσθα σύγγονον,
ἥτις ἐν δόμοις ὁρῶσα Μενέλεων οὐκ εἶπέ μοι.
τοιγὰρ οὔποτʼ ἄλλον ἄνδρα ψεύσεται μαντεύμασιν.
οἷπερ ἡ δίκη κελεύει με· ἀλλʼ ἀφίστασʼ ἐκποδών.
ἀλλὰ δεσποτῶν κρατήσεις δοῦλος ὤν;
οὐκ ἔμοιγʼ, εἰ μή μʼ ἐάσεις —
σύγγονον κτανεῖν κακίστην —
ἥ με προύδωκεν —
τἀμὰ λέκτρʼ ἄλλῳ διδοῦσα.
κύριος δὲ τῶν ἐμῶν τίς;
ἀλλʼ ἔδωκεν ἡ τύχη μοι.
οὐ σὲ τἀμὰ χρὴ δικάζειν.
ἀρχόμεσθʼ ἄρʼ, οὐ κρατοῦμεν.
κατθανεῖν ἐρᾶν ἔοικας.
ὦ παῖδε Λήδας καὶ Διός, τὰ μὲν πάρος
νείκη μεθήσω σφῶν κασιγνήτης πέρι·
ἐγὼ δʼ ἀδελφὴν οὐκέτʼ ἂν κτάνοιμʼ ἐμήν.
κείνη δʼ ἴτω πρὸς οἶκον, εἰ θεοῖς δοκεῖ.
ἴστον δʼ ἀρίστης σωφρονεστάτης θʼ ἅμα
γεγῶτʼ ἀδελφῆς ὁμογενοῦς ἀφʼ αἵματος.
καὶ χαίρεθʼ Ἑλένης οὕνεκʼ εὐγενεστάτης
γνώμης, ὃ πολλαῖς ἐν γυναιξὶν οὐκ ἔνι.
