ἰαλτὸς ἐκ δόμων ἔβαν
χοὰς προπομπὸς ὀξύχειρι σὺν κτύπῳ.
πρέπει παρηὶς φοινίοις ἀμυγμοῖς
ὄνυχος ἄλοκι νεοτόμῳ·
διʼ αἰῶνος δʼ ἰυγμοῖσι  βόσκεται κέαρ.
λινοφθόροι δʼ ὑφασμάτων
λακίδες ἔφλαδον ὑπʼ ἄλγεσιν,
προστέρνῳ στολμῷ
πέπλων ἀγελάστοις
ξυμφοραῖς πεπληγμένων.
τορὸς δὲ  Φοῖβος ὀρθόθριξ
δόμων ὀνειρόμαντις, ἐξ ὕπνου κότον
πνέων, ἀωρόνυκτον ἀμβόαμα
μυχόθεν ἔλακε  περὶ φόβῳ,
γυναικείοισιν  ἐν δώμασιν βαρὺς πίτνων.
κριταί τε τῶνδʼ ὀνειράτων
θεόθεν ἔλακον  ὑπέγγυοι
μέμφεσθαι τοὺς γᾶς
νέρθεν περιθύμως
τοῖς κτανοῦσί τʼ ἐγκοτεῖν.
τοιάνδε χάριν  ἀχάριτον ἀπότροπον κακῶν,
ἰὼ γαῖα μαῖα,
μωμένα μʼ ἰάλλει
δύσθεος γυνά. φοβοῦ-
μαι δʼ ἔπος τόδʼ ἐκβαλεῖν.
τί γὰρ λύτρον  πεσόντος αἵματος πέδοι;
ἰὼ πάνοιζυς ἑστία,
ἰὼ κατασκαφαὶ δόμων.
ἀνήλιοι βροτοστυγεῖς
δνόφοι καλύπτουσι δόμους
δεσποτῶν  θανάτοισι.
σέβας δʼ ἄμαχον ἀδάματον  ἀπόλεμον τὸ πρὶν
διʼ ὤτων φρενός  τε
δαμίας περαῖνον
νῦν ἀφίσταται. φοβεῖ-
ται δέ τις.  τὸ δʼ εὐτυχεῖν,
τόδʼ ἐν βροτοῖς  θεός τε καὶ θεοῦ πλέον.
ῥοπὴ δʼ ἐπισκοπεῖ δίκας
ταχεῖα τοὺς  μὲν ἐν φάει,
τὰ δʼ ἐν μεταιχμίῳ σκότου
μένει χρονίζοντας  ἄχη βρύει,
τοὺς δʼ ἄκραντος ἔχει νύξ.
διʼ αἵματʼ ἐκποθένθʼ  ὑπὸ χθονὸς τροφοῦ
τίτας φόνος πέπηγεν οὐ διαρρύδαν.
διαλγὴς δʼ  ἄτα  διαφέρει
τὸν αἴτιον παναρκέτας νόσου βρύειν.
θιγόντι  δʼ οὔτι νυμφικῶν ἑδωλίων
ἄκος, πόροι τε πάντες ἐκ μιᾶς ὁδοῦ
προβαίνοντες  τὸν χερομυσῆ
φόνον καθαίροντες ἴθυσαν  μάταν.
ἐμοὶ δʼ —ἀνάγκαν γὰρ ἀμφίπτολιν
θεοὶ προσήνεγκαν· ʽἐκ γὰρ οἴκων
πατρῴων δούλιόν μʼ ἐσᾶγον αἶσαν̓—
δίκαια καὶ μὴ δίκαια ἀρχὰς πρέπον
βίᾳ φρενῶν αἰνέσαι
πικρὸν  στύγος κρατούσῃ.
δακρύω δʼ ὑφʼ εἱμάτων
ματαίοισι δεσποτᾶν
τύχαις, κρυφαίοις πένθεσιν παχνουμένη.
αἰδουμένη σοι βωμὸν ὡς τύμβον πατρὸς
λέξω, κελεύεις γάρ, τὸν ἐκ φρενὸς λόγον.
φθέγγου χέουσα κεδνὰ  τοῖσιν εὔφροσιν.
πρῶτον μὲν αὑτὴν χὤστις Αἴγισθον στυγεῖ.
αὐτὴ σὺ ταῦτα μανθάνουσʼ ἤδη φράσαι.
μέμνησʼ Ὀρέστου, κεἰ θυραῖός ἐσθʼ ὅμως.
τοῖς αἰτίοις νῦν τοῦ φόνου μεμνημένη—
ἐλθεῖν τινʼ αὐτοῖς δαίμονʼ ἢ βροτῶν τινα—
ἅπλῶς τι φράζουσʼ, ὅστις ἀνταποκτενεῖ.
πῶς δʼ οὐ τὸν ἐχθρὸν ἀνταμείβεσθαι κακοῖς;
ἵετε δάκρυ καναχὲς ὀλόμενον
ὀλομένῳ δεσπότᾳ
πρὸς ἔρυμα τόδε κακῶν, κεδνῶν τʼ
ἀπότροπον ἄγος  ἀπεύχετον
κεχυμένων χοᾶν.  κλύε δέ μοι, κλύε, σέ-
βας ὦ  δέσποτʼ, ἐξ ἀμαυρᾶς φρενός.
ὀτοτοτοτοτοτοτοῖ,
ἴτω τις δορυ-
σθενὴς ἀνήρ, ἀναλυτὴρ δόμων,
Σκυθικά τʼ  ἐν χεροῖν παλίντονʼ
ἐν ἔργῳ βέλη ʼπιπάλλων Ἄρης
σχέδιά τʼ αὐτόκωπα νωμῶν ξίφη.
λέγοις ἄν· ὀρχεῖται  δὲ καρδία φόβῳ.
τίνος ποτʼ ἀνδρός, ἢ βαθυζώνου κόρης;
πῶς οὖν; παλαιὰ παρὰ νεωτέρας μάθω.
ἐχθροὶ γὰρ οἷς προσῆκε πενθῆσαι τριχί.
ποίαις ἐθείραις; τοῦτο γὰρ θέλω μαθεῖν.
μῶν οὖν Ὀρέστου κρύβδα δῶρον ἦν  τόδε;
καὶ πῶς ἐκεῖνος δεῦρʼ ἐτόλμησεν μολεῖν;
οὐχ ἧσσον εὐδάκρυτά μοι λέγεις τάδε,
εἰ τῆσδε χώρας μήποτε ψαύσει  ποδί.
ὦ παῖδες, ὦ σωτῆρες ἑστίας πατρός,
σιγᾶθʼ, ὅπως μὴ πεύσεταί τις, ὦ τέκνα,
γλώσσης χάριν δὲ πάντʼ ἀπαγγείλῃ τάδε
πρὸς τοὺς κρατοῦντας· οὓς ἴδοιμʼ ἐγώ ποτε
θανόντας ἐν κηκῖδι πισσήρει φλογός.
ἀλλʼ ὦ μεγάλαι Μοῖραι, Διόθεν
τῇδε τελευτᾶν,
τὸ δίκαιον μεταβαίνει.
ἀντὶ μὲν ἐχθρᾶς γλώσσης ἐχθρὰ
γλῶσσα τελείσθω· τοὐφειλόμενον
πράσσουσα Δίκη  μέγʼ ἀυτεῖ·
ἀντὶ δὲ πληγῆς φονίας φονίαν
πληγὴν τινέτω.  δράσαντι παθεῖν,
τριγέρων μῦθος τάδε φωνεῖ.
τέκνον, φρόνημα τοῦ
θανόντος οὐ δαμάζει
πυρὸς ἡ μαλερὰ γνάθος,
φαίνει δʼ ὕστερον ὀργάς·
ὀτοτύζεται δʼ ὁ θνῄσκων,
ἀναφαίνεται δʼ ὁ βλάπτων.
πατέρων τε καὶ τεκόντων
γόος ἔνδικος ματεύει
τὸ πᾶν ἀμφιλαφής ταραχθείς.
ἀλλʼ ἔτʼ ἂν ἐκ τῶνδε θεὸς χρῄζων
θείη  κελάδους εὐφθογγοτέρους·
ἀντὶ δὲ θρήνων ἐπιτυμβιδίων
παιὰν  μελάθροις ἐν βασιλείοις
νεοκρᾶτα φίλον κομίσειεν.
φίλος φίλοισι τοῖς
ἐκεῖ καλῶς θανοῦσιν
κατὰ χθονὸς ἐμπρέπων
σεμνότιμος ἀνάκτωρ,
πρόπολός τε τῶν μεγίστων
χθονίων ἐκεῖ τυράννων·
βασιλεὺς γὰρ ἦσθʼ, ὄφρʼ ἔζης,
μόριμον λάχος πιπλάντων
χεροῖν πεισίβροτόν  τε βάκτρον.
ταῦτα μέν, ὦ παῖ, κρείσσονα χρυσοῦ,
μεγάλης δὲ τύχης καὶ ὑπερβορέου
μείζονα φωνεῖς· δύνασαι  γάρ.
ἀλλὰ διπλῆς γὰρ τῆσδε μαράγνης
δοῦπος ἱκνεῖται· τῶν μὲν ἀρωγοὶ
κατὰ γῆς ἤδη, τῶν δὲ κρατούντων
χέρες οὐχ ὅσιαι στυγερῶν τούτων·
παισὶ δὲ μᾶλλον γεγένηται.
ἐφυμνῆσαι γένοιτό μοι πυκά-
εντʼ  ὀλολυγμὸν ἀνδρὸς
θεινομένου, γυναικός τʼ
ὀλλυμένας· τί γὰρ κεύθω φρενὸς οἷον  ἔμπας
ποτᾶται; πάροιθεν δὲ πρῴρας
δριμὺς ἄηται κραδίας
θυμὸς ἔγκοτον στύγος.
ἀλλὰ νόμος  μὲν φονίας σταγόνας
χυμένας ἐς πέδον ἄλλο προσαιτεῖν
αἷμα.  βοᾷ γὰρ λοιγὸς Ἐρινὺν
παρὰ τῶν πρότερον  φθιμένων ἄτην
ἑτέραν ἐπάγουσαν ἐπʼ ἄτῃ.
πέπαλται  δαὖτὲ  μοι φίλον κέαρ
τόνδε κλύουσαν οἶκτον
καὶ τότε μὲν δύσελπις,
σπλάγχνα δέ μοι κελαινοῦ-
ται πρὸς ἔπος κλυούσᾳ.
ὅταν δʼ αὖτʼ ἐπʼ ἀλκῆς ἐπάρῃ μʼ
ἐλπὶς, ἀπέστασεν ἄχος
προσφανεῖσά  μοι καλῶς.
ἔκοψα κομμὸν Ἄριον  ἔν τε  Κισσίας
νόμοις ἰηλεμιστρίας,
ἀπριγδόπληκτα πολυπλάνητα  δʼ ἦν  ἰδεῖν
ἐπασσυτεροτριβῆ τὰ χερὸς ὀρέγματα
ἄνωθεν ἀνέκαθεν, κτύπῳ δʼ ἐπερρόθει
κροτητὸν ἀμὸν καὶ πανάθλιον κάρα.
ἐμασχαλίσθη  δέ γʼ, ὡς τόδʼ εἰδῇς·
ἔπρασσε δʼ, ᾇπέρ  νιν ὧδε θάπτει,
μόρον κτίσαι  μωμένα
ἄφερτον  αἰῶνι σῷ.
κλύεις  πατρῴους δύας ἀτίμους.
διʼ ὤτων δὲ συν-
τέτραινε μῦθον ἡσύχῳ φρενῶν  βάσει.
τὰ μὲν γὰρ οὕτως ἔχει,
τὰ δʼ αὐτὸς ὄργα  μαθεῖν.
πρέπει δʼ ἀκάμπτῳ μένει καθήκειν.
στάσις δὲ πάγκοινος ἅδʼ ἐπιρροθεῖ·
ἄκουσον ἐς φάος μολών,
ξὺν δὲ γενοῦ πρὸς ἐχθρούς.
τρόμος μʼ ὑφέρπει κλύουσαν εὐγμάτων.
τὸ μόρσιμον μένει πάλαι,
εὐχομένοις δʼ ἂν ἔλθοι.
ὦ  πόνος ἐγγενὴς
καὶ παράμουσος Ἄτας
αἱματόεσσα πλαγά.
ἰὼ δύστονʼ ἄφερτα κήδη·
ἰὼ δυσκατάπαυστον ἄλγος.
δώμασιν ἔμμοτον
τῶνδʼ ἄκος, οὐδʼ ἀπʼ ἄλλων
ἔκτοθεν, ἀλλʼ ἀπʼ αὐτῶν,
διʼ ὠμὰν ἔριν αἱματηράν.
θεῶν τῶν κατὰ γᾶς ὅδʼ ὕμνος.
ἀλλὰ κλύοντες, μάκαρες χθόνιοι,
τῆσδε κατευχῆς πέμπετʼ ἀρωγὴν
παισὶν προφρόνως ἐπὶ νίκῃ.
καὶ μὴν ἀμεμφῆ τόνδʼ ἐτείνατον  λόγον,
τίμημα τύμβου τῆς ἀνοιμώκτου τύχης.
τὰ δʼ ἄλλʼ, ἐπειδὴ δρᾶν κατώρθωσαι φρενί,
ἔρδοις ἂν ἤδη δαίμονος πειρώμενος.
οἶδʼ, ὦ τέκνον, παρῆ  γάρ· ἔκ τʼ ὀνειράτων
καὶ νυκτιπλάγκτων δειμάτων πεπαλμένη
χοὰς ἔπεμψε τάσδε δύσθεος γυνή.
τεκεῖν δράκοντʼ ἔδοξεν, ὡς αὐτὴ λέγει.
ἐν σπαργάνοισι παιδὸς ὁρμίσαι δίκην.
αὐτὴ προσέσχε μαζὸν ἐν τὠνείρατι.
ὥστʼ ἐν γάλακτι θρόμβον αἵματος σπάσαι.
ἡ δʼ ἐξ ὕπνου κέκλαγγεν  ἐπτοημένη.
πολλοὶ δʼ ἀνῇθον, ἐκτυφλωθέντες σκότῳ,
λαμπτῆρες ἐν δόμοισι δεσποίνης χάριν·
πέμπει τʼ ἔπειτα τάσδε κηδείους χοάς,
ἄκος τομαῖον ἐλπίσασα πημάτων.
τερασκόπον δὴ  τῶνδέ σʼ αἱροῦμαι πέρι.
γένοιτο δʼ οὕτως.  τἄλλα δʼ ἐξηγοῦ φίλοις,
τοὺς μέν  τι ποιεῖν, τοὺς δὲ μή τι δρᾶν λέγων.
πολλὰ μὲν γᾶ  τρέφει
δεινὰ καὶ  δειμάτων ἄχη,
πόντιαί τʼ ἀγκάλαι κνωδάλων
ἀνταίων βρύουσι·
πλάθουσι βλαστοῦσι καὶ πεδαίχμιοι
λαμπάδες πεδάοροι,
πτανά τε καὶ πεδοβά-
μονα κἀνεμοέντʼ ἂν
αἰγίδων φράσαι κότον.
ἀλλʼ ὑπέρτολμον ἀν-
δρὸς φρόνημα τίς λέγοι
καὶ γυναικῶν φρεσὶν  τλαμόνων  καὶ
παντόλμους ἔρωτας
ἄταισι συννόμους βροτῶν;
ξυζύγους δʼ ὁμαυλίας
θηλυκρατὴς ἀπέρω-
τος ἔρως παρανικᾷ
κνωδάλων τε καὶ βροτῶν.
ἴστω δʼ, ὅστις οὐχ ὑπόπτερος
φροντίσιν, δαεὶς
τὰν ἁ παιδολυ-
μὰς τάλαινα Θεστιὰς μήσατο
πυρδαῆτιν  πρόνοιαν,
καταίθουσα  παιδὸς δαφοινὸν
δαλὸν ἥλικʼ, ἐπεὶ μολὼν
ματρόθεν κελάδησε,
ξύμμετρόν τε διαὶ  βίου
μοιρόκραντον  ἐς ἆμαρ.
ἄλλαν  δεῖ τινʼ  ἐν λόγοις στυγεῖν
φοινίαν κόραν,
ἅτʼ  ἐχθρῶν ὑπαὶ
φῶτʼ ἀπώλεσεν  φίλον Κρητικοῖς
χρυσοκμήτοισιν  ὅρμοις
πιθήσασα  δώροισι  Μίνω,
Νῖσον ἀθανάτας τριχὸς
νοσφίσασʼ ἀπροβούλως
πνέονθʼ ἁ κυνόφρων ὕπνῳ.
κιγχάνει  δέ μιν Ἑρμῆς.
ἐπεὶ δʼ ἐπεμνασάμαν  ἀμειλίχων
πόνων, ὁ καιρὸς δὲ δυσφιλὲς γαμή-
λευμʼ ἀπεύχετον δόμοις
γυναικοβούλους τε μήτιδας φρενῶν
ἐπʼ ἀνδρὶ τευχεσφόρῳ,
ἐπʼ ἀνδρὶ  δᾴοις ἐπεικότως σέβαι.
τίω  δʼ ἀθέρμαντον ἑστίαν δόμων
γυναικείαν τʼ  ἄτολμον αἰχμάν.
κακῶν δὲ πρεσβεύεται τὸ Λήμνιον
λόγῳ· γοᾶται δὲ δὴ πάθος κατά-
πτυστον· ᾔκασεν δέ τις
τὸ δεινὸν αὖ Λημνίοισι πήμασιν.
θεοστυγήτῳ δʼ ἄχει
βροτῶν ἀτιμωθὲν οἴχεται γένος.
σέβει γὰρ οὔτις τὸ δυσφιλὲς θεοῖς.
τί τῶνδʼ οὐκ ἐνδίκως ἀγείρω;
τὸ δʼ ἄγχι πλευμόνων ξίφος
διανταίαν ὀξυπευκὲς οὐτᾷ
διαὶ Δίκας.  τὸ μὴ θέμις γὰρ οὖν
λὰξ πέδοι  πατούμενον, τὸ πᾶν Διὸς
σέβας παρεκβάντος  οὐ θεμιστῶς.
Δίκας  δʼ ἐρείδεται πυθμήν·
προχαλκεύει  δʼ Αἶσα φασγανουργός·
τέκνον δʼ ἐπεισφέρει δόμοισιν
αἱμάτων  παλαιτέρων τίνειν  μύσος
χρόνῳ κλυτὰ  βυσσόφρων Ἐρινύς.
εἶεν, φίλιαι δμωίδες  οἴκων,
πότε δὴ στομάτων
δείξομεν ἰσχὺν ἐπʼ Ὀρέστῃ;
ὦ πότνια χθὼν καὶ πότνιʼ ἀκτὴ
χώματος, ἣ νῦν ἐπὶ ναυάρχῳ
σώματι κεῖσαι τῷ βασιλείῳ,
νῦν ἐπάκουσον, νῦν ἐπάρηξον·
νῦν γὰρ ἀκμάζει Πειθὼ δολίαν
ξυγκαταβῆναι, χθόνιον δʼ Ἑρμῆν
καὶ τὸν νύχιον τοῖσδʼ ἐφοδεῦσαι
ξιφοδηλήτοισιν ἀγῶσιν.
ἔοικεν ἁνὴρ  ὁ ξένος τεύχειν κακόν·
τροφὸν δʼ Ὀρέστου τήνδʼ ὁρῶ κεκλαυμένην.
ποῖ δὴ πατεῖς, Κίλισσα, δωμάτων πύλας;
λύπη δʼ ἄμισθός ἐστί σοι ξυνέμπορος;
πῶς οὖν κελεύει νιν μολεῖν ἐσταλμένον;
εἰ  ξὺν λοχίταις εἴτε καὶ μονοστιβῆ.
μή νυν σὺ ταῦτʼ ἄγγελλε  δεσπότου στύγει·
ἀλλʼ αὐτὸν ἐλθεῖν, ὡς ἀδειμάντως κλύῃ,
ἄνωχθʼ ὅσον τάχιστα γηθούσῃ  φρενί.
ἐν ἀγγέλῳ γὰρ κυπτὸς ὀρθοῦται λόγος.
ἀλλʼ εἰ τροπαίαν Ζεὺς κακῶν θήσει ποτέ.
οὔπω· κακός γε μάντις ἂν γνοίη τάδε.
ἄγγελλʼ  ἰοῦσα, πρᾶσσε τἀπεσταλμένα.
μέλει  θεοῖσιν ὧνπερ ἂν μέλῃ  πέρι.
νῦν παραιτουμένᾳ μοι, πάτερ
Ζεῦ θεῶν Ὀλυμπίων,
δὸς τύχας τυχεῖν δόμου  κυρίως
τὰ σώφρονʼ εὖ  μαιομένοις ἰδεῖν.
διὰ δίκας  πᾶν ἔπος
ἔλακον· ὦ Ζεῦ, σύ  νιν φυλάσσοις.
ἓ ἕ, πρὸ δὲ δὴ ʼχθρῶν
τὸν ἔσωθεν μελάθρων, Ζεῦ,
θές, ἐπεί νιν  μέγαν ἄρας,
δίδυμα καὶ τριπλᾶ
παλίμποινα θέλων ἀμείψει.
ἴσθι δʼ ἀνδρὸς φίλου πῶλον εὖ-
νιν ζυγέντʼ ἐν ἅρμασιν
πημάτων.  σὺ δʼ ἐν δρόμῳ προστιθεὶς
μέτρον κτίσον  σῳζόμενον ῥυθμὸν
τοῦτʼ ἰδεῖν διὰ πέδον
ἀνομένων βημάτων ὄρεγμα;
οἵ τʼ ἔσω  δωμάτων
πλουτογαθῆ  μυχὸν νομίζετε,
κλῦτε, σύμφρονες  θεοί·
ἄγετε  τῶν πάλαι πεπραγμένων
λύσασθʼ αἷμα προσφάτοις  δίκαις.
γέρων φόνος μηκέτʼ ἐν δόμοις τέκοι.
τὸ δὲ  καλῶς κτίμενον  ὦ μέγα ναίων
στόμιον, εὖ δὸς ἀνιδεῖν δόμον ἀνδρός,
καί νιν ἐλευθερίας φῶς
λαμπρὸν  ἰδεῖν φιλίοις
ὄμμασιν ἐκ  δνοφερᾶς καλύπτρας.
ξυλλάβοι δʼ ἐνδίκως
παῖς ὁ Μαίας, ἐπεὶ φορώτατος
πρᾶξιν οὐρίαν θέλων·
πολλὰ δʼ ἄλλα φανεῖ χρηίζων κρυπτά.
ἄσκοπον δʼ ἔπος λέγων
νύκτα πρό τʼ ὀμμάτων σκότον φέρει,
καθʼ ἡμέραν δʼ οὐδὲν ἐμφανέστερος.
καὶ τότʼ ἤδη  κλυτὸν
δωμάτων λυτήριον,
θῆλυν οὐριοστάταν οὐδʼ
ὀξύκρεκτον  γοα-
τᾶν  νόμον θήσομεν· πλεῖ  τάδʼ  εὖ·
ἐμὸν ἐμὸν κέρδος αὔξεται  τόδʼ· ἄ-
τα δʼ ἀποστατεῖ φίλων.
σὺ δὲ θαρσῶν, ὅταν ἥκῃ μέρος ἔργων,
ἐπαΰσας πατρὸς αὐδὰν
θροούσᾳ πρὸς σὲ τέκνον πατρὸς αὐδὰν
καὶ πέραινʼ  ἀνεπίμομφον  ἄταν.
Περσέως τʼ ἐν φρεσὶν
καρδίαν ἀνασχεθών,
τοῖς θʼ  ὑπὸ χθονὸς φίλοισιν,
τοῖς τʼ ἄνωθεν πρόπρασ-
σε  χάριν  ὀργᾶς λυγρᾶς, ἔνδοθεν
φόνιον  ἄταν τιθείς, τὸν αἴτιον δʼ
ἐξαπολλύων  μόρου.
ἠκούσαμεν μέν, πυνθάνου δὲ τῶν ξένων
ἔσω παρελθών.  οὐδὲν ἀγγέλων σθένος
ὡς αὐτὸν  αὐτῶν  ἄνδρα πεύθεσθαι πάρα.
Ζεῦ Ζεῦ, τί λέγω, πόθεν ἄρξωμαι
τάδʼ ἐπευχομένη κἀπιθεάζουσʼ,
ὑπὸ δʼ εὐνοίας
πῶς ἴσον εἰποῦσʼ ἀνύσωμαι;
νῦν γὰρ μέλλουσι μιανθεῖσαι
πειραὶ κοπάνων ἀνδροδαΐκτων
ἢ πάνυ θήσειν Ἀγαμεμνονίων
οἴκων ὄλεθρον διὰ παντός,
ἢ πῦρ καὶ φῶς ἐπʼ ἐλευθερίᾳ
δαίων ἀρχάς τε πολισσονόμους
πατέρων θʼ ἕξει  μέγαν ὄλβον.
τοιάνδε πάλην μόνος ὢν ἔφεδρος
δισσοῖς μέλλει θεῖος  Ὀρέστης
ἅψειν.  εἴη δʼ ἐπὶ νίκῃ.
ἔα ἔα μάλα·
πῶς ἔχει; πῶς κέκρανται δόμοις;
ἀποσταθῶμεν  πράγματος τελουμένου,
ὅπως δοκῶμεν τῶνδʼ ἀναίτιαι κακῶν
εἶναι· μάχης γὰρ δὴ κεκύρωται τέλος.
στένω μὲν οὖν καὶ τῶνδε συμφορὰν διπλῆν.
ἐπεὶ δὲ πολλῶν αἱμάτων ἐπήκρισε
τλήμων Ὀρέστης, τοῦθʼ ὅμως αἱρούμεθα,
ὀφθαλμὸν οἴκων μὴ πανώλεθρον πεσεῖν.
ἔμολε μὲν δίκα Πριαμίδαις χρόνῳ,
βαρύδικος  ποινά·
ἔμολε δʼ ἐς δόμον τὸν Ἀγαμέμνονος
διπλοῦς λέων, διπλοῦς Ἄρης.
ἔλασε  δʼ ἐς τὸ πᾶν
ὁ πυθόχρηστος  φυγὰς
θεόθεν εὖ φραδαῖσιν  ὡρμημένος.
ἐπολολύξατʼ ὦ δεσποσύνων δόμων
ἀναφυγᾶς  κακῶν καὶ κτεάνων τριβᾶς
ὑπαὶ  δυοῖν μιαστόροιν,
δυσοίμου τύχας.
ἔμολε δʼ ᾧ μέλει κρυπταδίου μάχας
δολιόφρων ποινά·
ἔθιγε δʼ ἐν  μάχᾳ χερὸς ἐτήτυμος
Διὸς κόρα—Δίκαν δέ νιν
προσαγορεύομεν βροτοὶ τυχόντες καλῶς—
ὀλέθριον πνέουσʼ ἐν ἐχθροῖς κότον.
ἐπολολύξατʼ ὦ δεσποσύνων δόμων
ἀναφυγᾶς κακῶν καὶ κτεάνων τριβᾶς
ὑπαὶ δυοῖν μιαστόροιν,
δυσοίμου τύχας.
τά περ ὁ Λοξίας ὁ Παρνασσίας
μέγαν ἔχων μυχὸν χθονὸς ἐπωρθία-
ξεν  ἀδόλως δόλοις
βλάβαν  ἐγχρονισθεῖσαν  ἐποίχεται.
κρατεῖταί πως τὸ θεῖον παρὰ τὸ μὴ
ὑπουργεῖν κακοῖς.
ἄξια  δʼ οὐρανοῦχον ἀρχὰν σέβειν.
πάρα τε φῶς ἰδεῖν
μέγα  τʼ ἀφῃρέθην ψάλιον οἰκέων.
ἄναγε μὰν  δόμοι· πολὺν ἄγαν χρόνον
χαμαιπετεῖς ἔκεισθʼ  ἀεί.
τάχα δὲ παντελὴς χρόνος ἀμείψεται
πρόθυρα δωμάτων, ὅταν ἀφʼ ἑστίας
πᾶν ἐλαθῇ  μύσος
καθαρμοῖσιν  ἀτᾶν ἐλατηρίοις.
τύχαι δʼ εὐπροσωποκοῖται  τὸ πᾶν
ἰδεῖν ἀκοῦσαι πρευμενεῖς
μετοίκοις δόμων  πεσοῦνται πάλιν.
πάρα τε φῶς ἰδεῖν
μέγα τʼ ἀφῃρέθην ψάλιον οἰκέων.
ἄναγε μὰν δόμοι· πολὺν ἄγαν χρόνον
χαμαιπετεῖς ἔκεισθʼ ἀεί.
αἰαῖ  αἰαῖ μελέων ἔργων·
στυγερῷ θανάτῳ διεπράχθης.
ἒ ἔ,
μίμνοντι δὲ καὶ πάθος ἀνθεῖ.
οὔτις μερόπων ἀσινὴς  βίοτον
διὰ παντὸς  ἀπήμονʼ  ἀμείψει.
ἒ ἔ,
μόχθος  δʼ ὁ μὲν αὐτίχʼ, ὁ δʼ ἥξει.
ἀλλʼ εὖ γʼ ἔπραξας, μηδʼ ἐπιζευχθῇς  στόμα
φήμῃ πονηρᾷ  μηδʼ ἐπιγλωσσῶ κακά,
ἐλευθερώσας πᾶσαν Ἀργείων  πόλιν,
δυοῖν δρακόντοιν εὐπετῶς τεμὼν κάρα.
τίνες σε δόξαι, φίλτατʼ ἀνθρώπων πατρί,
στροβοῦσιν; ἴσχε, μὴ φόβου νικῶ  πολύ.
ποταίνιον γὰρ αἷμά σοι χεροῖν ἔτι·
ἐκ τῶνδέ τοι ταραγμὸς ἐς φρένας πίτνει.
εἷς σοὶ  καθαρμός· Λοξίας  δὲ προσθιγὼν
ἐλεύθερόν σε τῶνδε πημάτων κτίσει.
ἀλλʼ εὐτυχοίης, καί σʼ ἐποπτεύων πρόφρων
θεὸς φυλάσσοι καιρίοισι συμφοραῖς.
ὅδε τοι μελάθροις τοῖς βασιλείοις
τρίτος αὖ χειμὼν
πνεύσας γονίας ἐτελέσθη.
παιδοβόροι  μὲν πρῶτον ὑπῆρξαν
μόχθοι τάλανές τε Θυέστου·
δεύτερον ἀνδρὸς βασίλεια πάθη·
λουτροδάικτος δʼ ὤλετʼ Ἀχαιῶν
πολέμαρχος ἀνήρ·
νῦν δʼ αὖ τρίτος ἦλθέ ποθεν σωτήρ,
ἢ μόρον εἴπω;
ποῖ δῆτα κρανεῖ, ποῖ καταλήξει
μετακοιμισθὲν μένος ἄτης;
