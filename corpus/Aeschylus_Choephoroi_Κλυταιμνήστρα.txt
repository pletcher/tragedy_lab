ξένοι, λέγοιτʼ ἂν εἴ τι δεῖ· πάρεστι γὰρ
ὁποῖά περ δόμοισι τοῖσδʼ ἐπεικότα,
καὶ θερμὰ λουτρὰ καὶ πόνων θελκτηρία
στρωμνή, δικαίων τʼ ὀμμάτων παρουσία.
εἰ δʼ ἄλλο πρᾶξαι δεῖ τι βουλιώτερον,
ἀνδρῶν τόδʼ ἐστὶν ἔργον, οἷς κοινώσομεν
οἲ ʼγώ, κατʼ ἄκρας εἶπας  ὡς πορθούμεθα.
ὦ δυσπάλαιστε τῶνδε δωμάτων Ἀρά,
ὡς πόλλʼ ἐπωπᾷς, κἀκποδὼν εὖ κείμενα
τόξοις πρόσωθεν εὐσκόποις χειρουμένη,
φίλων ἀποψιλοῖς με τὴν παναθλίαν.
καὶ νῦν Ὀρέστης—ἦν γὰρ εὐβούλως ἔχων,
ἔξω κομίζων  ὀλεθρίου πηλοῦ πόδα,—
νῦν δʼ ἥπερ  ἐν δόμοισι βακχείας  καλῆς
ἰατρὸς ἐλπὶς ἦν, προδοῦσαν ἔγγραφε.
οὔτοι κυρήσεις μεῖον ἀξίως σέθεν,
οὐδʼ ἧσσον ἂν γένοιο δώμασιν φίλος.
ἄλλος δʼ ὁμοίως ἦλθεν ἂν τάδʼ ἀγγελῶν.
ἀλλʼ ἔσθʼ ὁ καιρὸς ἡμερεύοντας ξένους
μακρᾶς κελεύθου τυγχάνειν τὰ πρόσφορα.
ἄγʼ αὐτὸν εἰς ἀνδρῶνας εὐξένους δόμων,
ὀπισθόπους τε  τούσδε καὶ ξυνέμπορον·
κἀκεῖ κυρούντων δώμασιν τὰ πρόσφορα.
αἰνῶ δὲ πράσσειν ὡς ὑπευθύνῳ  τάδε.
ἡμεῖς δὲ ταῦτα τοῖς κρατοῦσι δωμάτων
κοινώσομέν  τε κοὐ σπανίζοντες φίλων
βουλευσόμεσθα  τῆσδε συμφορᾶς πέρι.
τί δʼ ἐστὶ χρῆμα; τίνα βοὴν ἵστης δόμοις;
οἲ ʼγώ.  ξυνῆκα τοὔπος ἐξ αἰνιγμάτων.
δόλοις ὀλούμεθʼ, ὥσπερ οὖν ἐκτείναμεν.
δοίη τις ἀνδροκμῆτα πέλεκυν ὡς τάχος·
εἰδῶμεν εἰ  νικῶμεν, ἢ νικώμεθα·
ἐνταῦθα γὰρ δὴ τοῦδʼ ἀφικόμην κακοῦ.
οἲ ʼγώ.  τέθνηκας, φίλτατʼ Αἰγίσθου βία.
ἐπίσχες, ὦ παῖ, τόνδε δʼ αἴδεσαι, τέκνον,
μαστόν, πρὸς ᾧ σὺ  πολλὰ δὴ βρίζων ἅμα
οὔλοισιν ἐξήμελξας εὐτραφὲς γάλα.
ἐγώ σʼ ἔθρεψα, σὺν  δὲ γηράναι θέλω.
ἡ Μοῖρα τούτων, ὦ τέκνον, παραιτία.
οὐδὲν σεβίζῃ γενεθλίους ἀράς, τέκνον;
οὔτοι σʼ ἀπέρριψʼ εἰς δόμους δορυξένους.
ποῦ δῆθʼ ὁ τῖμος, ὅντινʼ ἀντεδεξάμην;
μὴ ἀλλʼ εἴφʼ ὁμοίως καὶ πατρὸς τοῦ σοῦ μάτας.
ἄλγος γυναιξὶν ἀνδρὸς εἴργεσθαι, τέκνον.
κτενεῖν ἔοικας, ὦ τέκνον, τὴν μητέρα.
ὅρα, φύλαξαι μητρὸς ἐγκότους κύνας.
ἔοικα θρηνεῖν ζῶσα πρὸς τύμβον μάτην.
οἲ ʼγὼ τεκοῦσα τόνδʼ ὄφιν ἐθρεψάμην.
