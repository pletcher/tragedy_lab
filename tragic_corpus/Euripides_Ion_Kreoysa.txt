ὦ ξένε, τὸ μὲν σὸν οὐκ ἀπαιδεύτως ἔχει
ἐς θαύματʼ ἐλθεῖν δακρύων ἐμῶν πέρι·
ἐγὼ δʼ ἰδοῦσα τούσδʼ Ἀπόλλωνος δόμους
μνήμην παλαιὰν ἀνεμετρησάμην τινά·
οἴκοι δὲ τὸν νοῦν ἔσχον ἐνθάδʼ οὖσά που.
ὦ τλήμονες γυναῖκες· ὦ τολμήματα
θεῶν. τί δῆτα; ποῖ δίκην ἀνοίσομεν,
εἰ τῶν κρατούντων ἀδικίαις ὀλούμεθα;
οὐδέν· μεθῆκα τόξα· τἀπὶ τῷδε δὲ
ἐγώ τε σιγῶ, καὶ σὺ μὴ φρόντιζʼ ἔτι.
Κρέουσα μέν μοι τοὔνομʼ, ἐκ δʼ Ἐρεχθέως
πέφυκα, πατρὶς γῆ δʼ Ἀθηναίων πόλις.
τοσαῦτα κεὐτυχοῦμεν, ὦ ξένʼ, οὐ πέρα.
τί χρῆμʼ ἐρωτᾷς, ὦ ξένʼ, ἐκμαθεῖν θέλων;
Ἐριχθόνιός γε· τὸ δὲ γένος μʼ οὐκ ὠφελεῖ.
ἐς παρθένους γε χεῖρας, οὐ τεκοῦσά νιν.
Κέκροπός γε σῴζειν παισὶν οὐχ ὁρώμενον.
τοιγὰρ θανοῦσαι σκόπελον ᾕμαξαν πέτρας.
τί χρῆμʼ ἐρωτᾷς; καὶ γὰρ οὐ κάμνω σχολῇ.
ἔτλη πρὸ γαίας σφάγια παρθένους κτανεῖν.
βρέφος νεογνὸν μητρὸς ἦν ἐν ἀγκάλαις.
πληγαὶ τριαίνης ποντίου σφʼ ἀπώλεσαν.
τί δʼ ἱστορεῖς τόδʼ; ὥς μʼ ἀνέμνησάς τινος.
τιμᾶ τιμᾶ· ὡς μήποτʼ ὤφελόν σφʼ ἰδεῖν.
οὐδέν· ξύνοιδʼ ἄντροισιν αἰσχύνην τινά.
οὐκ ἀστός, ἀλλʼ ἐπακτὸς ἐξ ἄλλης χθονός.
Ξοῦθος, πεφυκὼς Αἰόλου Διός τʼ ἄπο.
Εὔβοιʼ Ἀθήναις ἔστι τις γείτων πόλις
ταύτην ἔπερσε Κεκροπίδαις κοινῷ δορί.
φερνάς γε πολέμου καὶ δορὸς λαβὼν γέρας.
σὺν ἀνδρί. σηκοὺς δʼ ἐκστρέφει Τροφωνίου.
κείνου τε Φοίβου θʼ ἓν θέλων μαθεῖν ἔπος.
ἄπαιδές ἐσμεν, χρόνιʼ ἔχοντʼ εὐνήματα.
ὁ Φοῖβος οἶδε τὴν ἐμὴν ἀπαιδίαν.
σὺ δʼ εἶ τίς; ὥς σου τὴν τεκοῦσαν ὤλβισα.
ἀνάθημα πόλεως, ἤ τινος πραθεὶς ὕπο;
ἡμεῖς σʼ ἄρʼ αὖθις, ὦ ξένʼ, ἀντοικτίρομεν.
ναοῖσι δʼ οἰκεῖς τοισίδʼ ἢ κατὰ στέγας;
παῖς δʼ ὢν ἀφίκου ναὸν ἢ νεανίας;
καὶ τίς γάλακτί σʼ ἐξέθρεψε Δελφίδων;
τίς, ὦ ταλαίπωρʼ; ὡς νοσοῦσʼ ηὗρον νόσους.
ἐς δʼ ἄνδρʼ ἀφίκου τίνα τροφὴν κεκτημένος;
τάλαινά σʼ ἡ τεκοῦσα· τίς ποτʼ ἦν ἄρα;
ἔχεις δὲ βίοτον· εὖ γὰρ ἤσκησαι πέπλοις.
οὐδʼ ᾖξας εἰς ἔρευναν ἐξευρεῖν γονάς;
φεῦ·
πέπονθέ τις σῇ μητρὶ ταὔτʼ ἄλλη γυνή.
ἧς οὕνεκʼ ἦλθον δεῦρο πρὶν πόσιν μολεῖν.
μάντευμα κρυπτὸν δεομένη Φοίβου μαθεῖν.
ἄκουε δὴ τὸν μῦθον.  — ἀλλʼ αἰδούμεθα.
Φοίβῳ μιγῆναί φησί τις φίλων ἐμῶν.
καὶ παῖδά γʼ ἔτεκε τῷ θεῷ λάθρα πατρός.
οὔ φησιν αὐτή, καὶ πέπονθεν ἄθλια.
τὸν παῖδʼ ὃν ἔτεκεν ἐξέθηκε δωμάτων.
οὐκ οἶδεν οὐδείς. ταῦτα καὶ μαντεύομαι.
θῆράς σφε τὸν δύστηνον ἐλπίζει κτανεῖν.
ἐλθοῦσʼ ἵνʼ αὐτὸν ἐξέθηκʼ οὐχ ηὗρʼ ἔτι.
οὔ φησι. καίτοι πόλλʼ ἐπεστράφη πέδον.
σοὶ ταὐτὸν ἥβης, εἴπερ, εἶχεν ἂν μέτρον.
οὔκουν ἔτʼ ἄλλον γʼ ὕστερον τίκτει γόνον.
τὰ κοινὰ χαίρων οὐ δίκαια δρᾷ μόνος.
καὶ σέ, ὦ ξένʼ, οἶμαι μητέρʼ ἀθλίαν ποθεῖν.
σιγῶ· πέραινε δʼ ὧν σʼ ἀνιστορῶ πέρι.
τί δʼ οὐκ ἐκείνῃ τῇ ταλαιπώρῳ νοσεῖ;
εἴπερ καθίζει τρίποδα κοινὸν Ἑλλάδος.
ἀλγύνεται δέ γʼ ἡ παθοῦσα τῇ τύχῃ.
ὦ Φοῖβε, κἀκεῖ κἀνθάδʼ οὐ δίκαιος εἶ
ἐς τὴν ἀποῦσαν, ἧς πάρεισιν οἱ λόγοι·
ὃς οὔτʼ ἔσωσας τὸν σὸν ὃν σῶσαί σʼ ἐχρῆν,
οὔθʼ ἱστορούσῃ μητρὶ μάντις ὢν ἐρεῖς,
ὡς, εἰ μὲν οὐκέτʼ ἔστιν, ὀγκωθῇ τάφῳ,
εἰ δʼ ἔστιν
ἀλλʼ ἐᾶν χρὴ τάδʼ, εἰ πρὸς τοῦ θεοῦ
κωλυόμεσθα μὴ μαθεῖν ἃ βούλομαι.
ἀλλʼ, ὦ ξένʼ, εἰσορῶ γὰρ εὐγενῆ πόσιν
Ξοῦθον πέλας δὴ τόνδε, τὰς Τροφωνίου
λιπόντα θαλάμας, τοὺς λελεγμένους λόγους
σίγα πρὸς ἄνδρα, μή τινʼ αἰσχύνην λάβω
διακονοῦσα κρυπτά, καὶ προβῇ λόγος
οὐχ ᾗπερ ἡμεῖς αὐτὸν ἐξειλίσσομεν.
τὰ γὰρ γυναικῶν δυσχερῆ πρὸς ἄρσενας,
κἀν ταῖς κακαῖσιν ἁγαθαὶ μεμειγμέναι
μισούμεθʼ· οὕτω δυστυχεῖς πεφύκαμεν.
οὐδέν γʼ· ἀφίκου δʼ ἐς μέριμναν. ἀλλά μοι
λέξον, τί θέσπισμʼ ἐκ Τροφωνίου φέρεις,
παίδων ὅπως νῷν σπέρμα συγκραθήσεται;
ὦ πότνια Φοίβου μῆτερ, εἰ γὰρ αἰσίως
ἔλθοιμεν, ἅ τε νῷν συμβόλαια πρόσθεν ἦν
ἐς παῖδα τὸν σόν, μεταπέσοι βελτίονα.
ἔσται τάδʼ, ἔσται. Λοξίας δʼ ἐὰν θέλῃ
νῦν ἀλλὰ τὰς πρὶν ἀναλαβεῖν ἁμαρτίας,
ἅπας μὲν οὐ γένοιτʼ ἂν εἰς ἡμᾶς φίλος,
ὅσον δὲ χρῄζει — θεὸς γάρ ἐστι — δέξομαι.
ὦ πρέσβυ παιδαγώγʼ Ἐρεχθέως πατρὸς
τοὐμοῦ ποτʼ ὄντος, ἡνίκʼ ἦν ἔτʼ ἐν φάει,
ἔπαιρε σαυτὸν πρὸς θεοῦ χρηστήρια,
ὥς μοι συνησθῇς, εἴ τι Λοξίας ἄναξ
θέσπισμα παίδων ἐς γονὰς ἐφθέγξατο.
σὺν τοῖς φίλοις γὰρ ἡδὺ μὲν πράσσειν καλῶς·
ἃ μὴ γένοιτο δʼ, εἴ τι τυγχάνοι κακόν,
ἐς ὄμματʼ εὔνου φωτὸς ἐμβλέψαι γλυκύ.
ἐγὼ δέ σʼ, ὥσπερ καὶ σὺ πατέρʼ ἐμόν ποτε,
δέσποινʼ ὅμως οὖσʼ ἀντικηδεύω πατρός.
ἕπου νυν· ἴχνος δʼ ἐκφύλασσʼ ὅπου τίθης.
βάκτρῳ δʼ ἐρείδου περιφερῆ στίβον χθονός.
ὀρθῶς ἔλεξας· ἀλλὰ μὴ παρῇς κόπῳ.
γυναῖκες, ἱστῶν τῶν ἐμῶν καὶ κερκίδος
δούλευμα πιστόν, τίνα τύχην λαβὼν πόσις
βέβηκε παίδων, ὧνπερ οὕνεχʼ ἥκομεν;
σημήνατʼ· εἰ γὰρ ἀγαθά μοι μηνύσετε,
οὐκ εἰς ἀπίστους δεσπότας βαλεῖς χάριν.
τίς ἥδε μοῦσα, χὡ φόβος τίνων πέρι;
εἴφʼ· ὡς ἔχεις γε συμφοράν τινʼ εἰς ἐμέ.
ὤμοι, θάνοιμι.
ὦ τάλαινʼ
ἐγὼ συμφορᾶς, ἔλαβον ἔπαθον ἄχος
ἀβίοτον, φίλαι.
διοιχόμεσθα.
αἰαῖ αἰαῖ·
διανταῖος ἔτυπεν ὀδύνα με πλευ-
μόνων τῶνδʼ ἔσω.
ἀλλὰ πάρεισι γόοι.
ἀγγελίαν τίνα μοι;
τόδʼ ἐπὶ τῷδε κακὸν ἄκρον ἔλακες
ἄχος ἐμοὶ στένειν.
πῶς φῄς; ἄφατον ἄφατον ἀναύδητον
λόγον ἐμοὶ θροεῖς.
ὀττοτοττοτοῖ· τὸν δʼ ἐμὸν ἄτεκνον ἄτεκνον ἔλακεν
ἄρα βίοτον; ἐρημίᾳ δʼ ὀρφανοὺς
δόμους οἰκήσω.
ἀνʼ ὑγρὸν ἀμπταίην αἰθέρα πόρσω γαί-
ας Ἑλλανίας, ἀστέρας ἑσπέρους,
οἷον οἷον ἄλγος ἔπαθον, φίλαι.
ὦ ψυχά, πῶς σιγάσω;
πῶς δὲ σκοτίας ἀναφήνω
εὐνάς, αἰδοῦς δʼ ἀπολειφθῶ;
τί γὰρ ἐμπόδιον κώλυμʼ ἔτι μοι;
πρὸς τίνʼ ἀγῶνας τιθέμεσθʼ ἀρετῆς;
οὐ πόσις ἡμῶν προδότης γέγονεν,
στέρομαι δʼ οἴκων, στέρομαι παίδων,
φροῦδαι δʼ ἐλπίδες, ἃς διαθέσθαι
χρῄζουσα καλῶς οὐκ ἐδυνήθην,
σιγῶσα γάμους,
σιγῶσα τόκους πολυκλαύτους;
ἀλλʼ οὐ τὸ Διὸς πολύαστρον ἕδος
καὶ τὴν ἐπʼ ἐμοῖς σκοπέλοισι θεὰν
λίμνης τʼ ἐνύδρου Τριτωνιάδος
πότνιαν ἀκτάν,
οὐκέτι κρύψω λέχος, ὡς στέρνων
ἀπονησαμένη ῥᾴων ἔσομαι.
στάζουσι κόραι δακρύοισιν ἐμαί,
ψυχὴ δʼ ἀλγεῖ κακοβουλευθεῖσʼ
ἔκ τʼ ἀνθρώπων ἔκ τʼ ἀθανάτων,
οὓς ἀποδείξω
λέκτρων προδότας ἀχαρίστους.
ὦ τᾶς ἑπταφθόγγου μέλπων
κιθάρας ἐνοπάν, ἅτʼ ἀγραύλοις
κέρασιν ἐν ἀψύχοις ἀχεῖ
μουσᾶν ὕμνους εὐαχήτους,
σοὶ μομφάν, ὦ Λατοῦς παῖ,
πρὸς τάνδʼ αὐγὰν αὐδάσω.
ἦλθές μοι χρυσῷ χαίταν
μαρμαίρων, εὖτʼ ἐς κόλπους
κρόκεα πέταλα φάρεσιν ἔδρεπον,
ἀνθίζειν χρυσανταυγῆ·
λευκοῖς δʼ ἐμφὺς καρποῖσιν
χειρῶν εἰς ἄντρου κοίτας
κραυγὰν Ὦ μᾶτέρ μʼ αὐδῶσαν
θεὸς ὁμευνέτας
ἆγες ἀναιδείᾳ
Κύπριδι χάριν πράσσων.
τίκτω δʼ ἁ δύστανός σοι
κοῦρον, τὸν φρίκᾳ ματρὸς
εἰς εὐνὰν βάλλω τὰν σάν,
ἵνα με λέχεσι μελέαν μελέοις
ἐζεύξω τὰν δύστανον.
οἴμοι μοι· καὶ νῦν ἔρρει
πτανοῖς ἁρπασθεὶς θοίνα
παῖς μοι  καὶ σός, τλάμων·
σὺ δὲ κιθάρᾳ κλάζεις
παιᾶνας μέλπων.
ὠή,
τὸν Λατοῦς αὐδῶ σʼ,
ὅστʼ ὀμφὰν κληροῖς
πρὸς χρυσέους θάκους
καὶ γαίας μεσσήρεις ἕδρας,
εἰς οὖς αὐδὰν καρύξω·
Ἰὼ κακὸς εὐνάτωρ,
ὃς τῷ μὲν ἐμῷ νυμφεύτᾳ
χάριν οὐ προλαβὼν
παῖδʼ εἰς οἴκους οἰκίζεις·
ὁ δʼ ἐμὸς γενέτας καὶ σός γʼ, ἀμαθής,
οἰωνοῖς ἔρρει συλαθείς,
σπάργανα ματέρος ἐξαλλάξας.
μισεῖ σʼ ἁ Δᾶλος καὶ δάφνας
ἔρνεα φοίνικα παρʼ ἁβροκόμαν,
ἔνθα λοχεύματα σέμνʼ ἐλοχεύσατο
Λατὼ Δίοισί σε καρποῖς.
αἰσχύνομαι μέν σʼ, ὦ γέρον, λέξω δʼ ὅμως.
ἄκουε τοίνυν· οἶσθα Κεκροπίας πέτρας
πρόσβορρον ἄντρον, ἃς Μακρὰς κικλήσκομεν;
ἐνταῦθʼ ἀγῶνα δεινὸν ἠγωνίσμεθα.
Φοίβῳ ξυνῆψʼ ἄκουσα δύστηνον γάμον.
οὐκ οἶδʼ· ἀληθῆ δʼ εἰ λέγεις φαίημεν ἄν.
τότʼ ἦν ἃ νῦν σοι φανερὰ σημαίνω κακά.
ἔτεκον — ἀνάσχου ταῦτʼ ἐμοῦ κλύων, γέρον.
μόνη κατʼ ἄντρον οὗπερ ἐζεύχθην γάμοις.
τέθνηκεν, ὦ γεραιέ, θηρσὶν ἐκτεθείς.
οὐκ ἤρκεσʼ· Ἅιδου δʼ ἐν δόμοις παιδεύεται.
ἡμεῖς, ἐν ὄρφνῃ σπαργανώσαντες πέπλοις.
αἱ ξυμφοραί γε καὶ τὸ λανθάνειν μόνον.
πῶς δʼ οἰκτρὰ πολλὰ στόματος ἐκβαλοῦσʼ ἔπη —
εἰ παῖδά γʼ εἶδες χεῖρας ἐκτείνοντά μοι.
ἐνταῦθʼ, ἵνʼ οὐκ ὢν ἄδικʼ ἔπασχεν ἐξ ἐμοῦ.
ὡς τὸν θεὸν σῴζοντα τόν γʼ αὑτοῦ γόνον.
τί κρᾶτα κρύψας, ὦ γέρον, δακρυρροεῖς;
τὰ θνητὰ τοιαῦτʼ· οὐδὲν ἐν ταὐτῷ μένει.
τί γάρ με χρὴ δρᾶν; ἀπορία τὸ δυστυχεῖν.
καὶ πῶς τὰ κρείσσω θνητὸς οὖσʼ ὑπερδράμω;
δέδοικα· καὶ νῦν πημάτων ἄδην ἔχω.
αἰδούμεθʼ εὐνὰς τὰς τόθʼ ἡνίκʼ ἐσθλὸς ἦν.
πῶς; εἰ γὰρ εἴη δυνατόν· ὡς θέλοιμί γʼ ἄν.
στείχοιμʼ ἄν· ἀλλὰ ποῦ γενήσεται τόδε;
ἐπίσημον ὁ φόνος, καὶ τὸ δοῦλον ἀσθενές.
καὶ μὴν ἔχω γε δόλια καὶ δραστήρια.
ἄκουε τοίνυν· οἶσθα γηγενῆ μάχην;
ἐνταῦθα Γοργόνʼ ἔτεκε Γῆ, δεινὸν τέρας.
ναί· καί νιν ἔκτεινʼ ἡ Διὸς Παλλὰς θεά.
θώρακʼ ἐχίδνης περιβόλοις ὡπλισμένον.
ταύτης Ἀθάναν δέρος ἐπὶ στέρνοις ἔχειν.
τόδʼ ἔσχεν ὄνομα θεῶν ὅτʼ ᾖξεν ἐς δόρυ.
Ἐριχθόνιον οἶσθʼ, ἢ — ; τί δʼ οὐ μέλλεις, γέρον;
τούτῳ δίδωσι Παλλὰς ὄντι νεογόνῳ
δισσοὺς σταλαγμοὺς αἵματος Γοργοῦς ἄπο.
τὸν μὲν θανάσιμον, τὸν δʼ ἀκεσφόρον νόσων.
χρυσοῖσι δεσμοῖς· ὁ δὲ δίδωσʼ ἐμῷ πατρί.
ναί· κἀπὶ καρπῷ γʼ αὔτʼ ἐγὼ χερὸς φέρω.
κοίλης μὲν ὅστις φλεβὸς ἀπέσταξεν φόνῳ
νόσους ἀπείργει καὶ τροφὰς ἔχει βίου.
κτείνει, δρακόντων ἰὸς ὢν τῶν Γοργόνος.
χωρίς· κακῷ γὰρ ἐσθλὸν οὐ συμμείγνυται.
τούτῳ θανεῖται παῖς· σὺ δʼ ὁ κτείνων ἔσῃ.
ἐν ταῖς Ἀθήναις, δῶμʼ ὅταν τοὐμὸν μόλῃ.
πῶς; ἆρʼ ὑπείδου τοῦθʼ ὃ κἄμʼ ἐσέρχεται;
ὀρθῶς· φθονεῖν γάρ φασι μητρυιὰς τέκνοις.
προλάζυμαι γοῦν τῷ χρόνῳ τῆς ἡδονῆς.
οἶσθʼ οὖν ὃ δρᾶσον; χειρὸς ἐξ ἐμῆς λαβὼν
χρύσωμʼ Ἀθάνας τόδε, παλαιὸν ὄργανον,
ἐλθὼν ἵνʼ ἡμῖν βουθυτεῖ λάθρα πόσις,
δείπνων ὅταν λήγωσι καὶ σπονδὰς θεοῖς
μέλλωσι λείβειν, ἐν πέπλοις ἔχων τόδε
κάθες βαλὼν ἐς πῶμα τῷ νεανίᾳ
ἰδίᾳ δέ, μή τι πᾶσι, χωρίσας ποτὸν
τῷ τῶν ἐμῶν μέλλοντι δεσπόζειν δόμων.
κἄνπερ διέλθῃ λαιμόν, οὔποθʼ ἵξεται
κλεινὰς Ἀθήνας, κατθανὼν δʼ αὐτοῦ μενεῖ.
πρόσπολοι, διωκόμεσθα θανασίμους ἐπὶ σφαγάς,
Πυθίᾳ ψήφῳ κρατηθεῖσʼ, ἔκδοτος δὲ γίγνομαι.
ποῖ φύγω δῆτʼ; ἐκ γὰρ οἴκων προύλαβον μόγις πόδα
μὴ θανεῖν, κλοπῇ δʼ ἀφῖγμαι διαφυγοῦσα πολεμίους.
καὶ τί μοι πλέον τόδε;
τῷ νόμῳ δέ γʼ ὄλλυμαι.
καὶ μὴν οἵδʼ ἀγωνισταὶ πικροὶ
δεῦρʼ ἐπείγονται ξιφήρεις.
ἀπεννέπω σε μὴ κατακτείνειν ἐμὲ
ὑπέρ τʼ ἐμαυτῆς τοῦ θεοῦ θʼ ἵνʼ ἕσταμεν.
ἱερὸν τὸ σῶμα τῷ θεῷ δίδωμʼ ἔχειν.
ἀλλʼ οὐκέτʼ ἦσθα Λοξίου, πατρὸς δὲ σοῦ.
οὐκοῦν τότʼ ἦσθα· νῦν δʼ ἐγώ, σὺ δʼ οὐκέτι.
ἔκτεινά σʼ ὄντα πολέμιον δόμοις ἐμοῖς.
μάλιστα· κἀπίμπρης γʼ Ἐρεχθέως δόμους.
ἔμελλες οἰκεῖν τἄμʼ, ἐμοῦ βίᾳ λαβών.
τοῖς Αἰόλου δὲ πῶς μετῆν τῶν Παλλάδος;
ἐπίκουρος οἰκήτωρ γʼ ἂν οὐκ εἴη χθονός.
ὡς μὴ θάνοιμί γʼ, εἰ σὺ μὴ μέλλων τύχοις.
σὺ τῶν ἀτέκνων δῆτʼ ἀναρπάσεις δόμους;
ὅσʼ ἀσπὶς ἔγχος θʼ· ἥδε σοι παμπησία.
τὴν σὴν ὅπου σοι μητέρʼ ἐστὶ νουθέτει.
ἤν γʼ ἐντὸς ἀδύτων τῶνδέ με σφάξαι θέλῃς.
λυπήσομέν τινʼ, ὧν λελυπήμεσθʼ ὕπο.
τί δῆτα φάσμα τῶν ἀνελπίστων ὁρῶ;
οὐκ ἐν σιωπῇ τἀμά· μή με νουθέτει.
ὁρῶ γὰρ ἄγγος οὗ ʼξέθηκʼ ἐγώ ποτε
σέ γʼ, ὦ τέκνον μοι, βρέφος ἔτʼ ὄντα νήπιον,
Κέκροπος ἐς ἄντρα καὶ Μακρὰς πετρηρεφεῖς.
λείψω δὲ βωμὸν τόνδε, κεἰ θανεῖν με χρή.
σφάζοντες οὐ λήγοιτʼ ἄν· ὡς ἀνθέξομαι
καὶ τῆσδε καὶ σοῦ τῶν τε σῶν κεκρυμμένων.
οὔκ, ἀλλὰ σοῖς φίλοισιν εὑρίσκῃ φίλος.
παῖς γʼ, εἰ τόδʼ ἐστὶ τοῖς τεκοῦσι φίλτατον.
ἐς τοῦθʼ ἱκοίμην, τοῦδε τοξεύω, τέκνον.
σά γʼ ἔνδυθʼ, οἷσί σʼ ἐξέθηκʼ ἐγώ ποτε.
κἂν μὴ φράσω γε, κατθανεῖν ὑφίσταμαι.
σκέψασθʼ· ὃ παῖς ποτʼ οὖσʼ ὕφασμʼ ὕφηνʼ ἐγὼ
οὐ τέλεον, οἷον δʼ ἐκδίδαγμα κερκίδος.
Γοργὼ μὲν ἐν μέσοισιν ἠτρίοις πέπλων.
κεκρασπέδωται δʼ ὄφεσιν αἰγίδος τρόπον.
ὦ χρόνιον ἱστῶν παρθένευμα τῶν ἐμῶν.
δράκοντες· ἀρχαῖόν τι παγχρύσῳ γένει
δώρημʼ Ἀθάνας, ἣ τέκνʼ ἐντρέφειν λέγει
Ἐριχθονίου γε τοῦ πάλαι μιμήματα.
δέραια παιδὶ νεογόνῳ φέρειν, τέκνον.
στέφανον ἐλαίας ἀμφέθηκά σοι τότε,
ἣν πρῶτʼ Ἀθάνα σκόπελον εἰσηνέγκατο,
ὅς, εἴπερ ἔστιν, οὔποτʼ ἐκλείπει χλόην,
θάλλει δʼ, ἐλαίας ἐξ ἀκηράτου γεγώς.
ὦ τέκνον, ὦ φῶς μητρὶ κρεῖσσον ἡλίου —
συγγνώσεται γὰρ ὁ θεός — ἐν χεροῖν σʼ ἔχω,
ἄελπτον εὕρημʼ, ὃν κατὰ γᾶς ἐνέρων
χθόνιον μετὰ Περσεφόνας τʼ ἐδόκουν ναίειν.
ἰὼ ἰώ, λαμπρᾶς αἰθέρος ἀμπτυχαί,
τίνʼ αὐδὰν ἀύσω,
βοάσω; πόθεν μοι
συνέκυρσʼ ἀδόκητος ἡδονά; πόθεν
ἐλάβομεν χαράν;
ἔτι φόβῳ τρέμω.
τὰς γὰρ ἐλπίδας
ἀπέβαλον πρόσω.
ἰὼ γύναι, πόθεν πόθεν ἔλαβες ἐμὸν
βρέφος ἐς ἀγκάλας;
τίνʼ ἀνὰ χεῖρα δόμον ἔβα Λοξίου;
τέκνον, οὐκ ἀδάκρυτος ἐκλοχεύῃ,
γόοις δὲ ματρὸς ἐκ χερῶν ὁρίζῃ·
νῦν δὲ γενειάσιν παρὰ σέθεν πνέω
μακαριωτάτας τυχοῦσʼ ἡδονᾶς.
ἄπαιδες οὐκέτʼ ἐσμὲν οὐδʼ ἄτεκνοι·
δῶμʼ ἑστιοῦται, γᾶ δʼ ἔχει τυράννους·
ἀνηβᾷ δʼ Ἐρεχθεύς,
ὅ τε γηγενέτας δόμος οὐκέτι νύκτα δέρκεται,
ἀελίου δʼ ἀναβλέπει λαμπάσιν.
ὦ τέκνον,
τί φῄς; οἷον οἷον ἀνελέγχομαι.
ἄλλοθεν γέγονας, ἄλλοθεν.
οὐχ ὑπὸ λαμπάδων οὐδὲ χορευμάτων
ὑμέναιος ἐμός,
τέκνον, ἔτικτε σὸν κάρα.
ἴστω Γοργοφόνα
ἃ σκοπέλοις ἐπʼ ἐμοῖς
τὸν ἐλαιοφυῆ πάγον
θάσσει
παρʼ ἀηδόνιον πέτραν
Φοίβῳ
κρυπτόμενον λέχος ηὐνάσθην
δεκάτῳ δέ σε μηνὸς ἐν
κύκλῳ κρύφιον ὠδῖνʼ ἔτεκον Φοίβῳ.
παρθένια δʼ ἐμᾶς λάθρα ματέρος
σπάργανʼ ἀμφίβολά σοι τάδʼ ἐνῆψα, κερ-
κίδος ἐμᾶς πλάνους.
γάλακτι δʼ οὐκ ἐπέσχον, οὐδὲ μαστῷ
τροφεῖα ματρὸς οὐδὲ λουτρὰ χειροῖν,
ἀνὰ δʼ ἄντρον ἔρημον οἰωνῶν
γαμφηλαῖς φόνευμα θοίναμά τʼ εἰς
Ἅιδαν ἐκβάλλῃ.
ἐν φόβῳ, τέκνον,
καταδεθεῖσα σὰν
ἀπέβαλον ψυχάν·
ἔκτεινά σʼ ἄκουσʼ.
ἰώ· δειναὶ μὲν τότε τύχαι,
δεινὰ δὲ καὶ τάδʼ· ἑλισσόμεσθʼ ἐκεῖθεν
ἐνθάδε δυστυχίαισιν εὐτυχίαις τε πάλιν,
μεθίσταται δὲ πνεύματα.
μενέτω· τὰ πάροιθεν ἅλις κακά· νῦν δὲ
γένοιτό τις οὖρος ἐκ κακῶν, ὦ παῖ.
μὰ τὴν παρασπίζουσαν ἅρμασίν ποτε
Νίκην Ἀθηνᾶν Ζηνὶ γηγενεῖς ἔπι,
οὐκ ἔστιν ὅστις σοι πατὴρ θνητῶν, τέκνον,
ἀλλʼ ὅσπερ ἐξέθρεψε, Λοξίας ἄναξ.
πεφυκέναι μὲν οὐχί, δωρεῖται δέ σε
αὑτοῦ γεγῶτα· καὶ γὰρ ἂν φίλος φίλῳ
δοίη τὸν αὑτοῦ παῖδα δεσπότην δόμων.
ἄκουε δή νυν ἅμʼ ἐσῆλθεν, ὦ τέκνον·
εὐεργετῶν σε Λοξίας ἐς εὐγενῆ
δόμον καθίζει· τοῦ θεοῦ δὲ λεγόμενος,
οὐκ ἔσχες ἄν ποτʼ οὔτε παγκλήρους δόμους
οὔτʼ ὄνομα πατρός. πῶς γάρ, οὗ γʼ ἐγὼ γάμους
ἔκρυπτον αὐτὴ καί σʼ ἀπέκτεινον λάθρα;
ὃ δʼ ὠφελῶν σε προστίθησʼ ἄλλῳ πατρί.
τἀμὰ νῦν ἄκουσον· αἰνῶ Φοῖβον οὐκ αἰνοῦσα πρίν,
οὕνεχʼ οὗ ποτʼ ἠμέλησε παιδὸς ἀποδίδωσί μοι.
αἵδε δʼ εὐωποὶ πύλαι μοι καὶ θεοῦ χρηστήρια,
δυσμενῆ πάροιθεν ὄντα. νῦν δὲ καὶ ῥόπτρων χέρας
ἡδέως ἐκκρημνάμεσθα καὶ προσεννέπω πύλας.
ὦ τέκνον, στείχωμεν οἴκους.
ἀξία γʼ ἡμῶν ὁδουρός.
ἐς θρόνους δʼ ἵζου παλαιούς.
