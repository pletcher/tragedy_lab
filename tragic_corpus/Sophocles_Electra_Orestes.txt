ὦ φίλτατʼ ἀνδρῶν προσπόλων, ὥς μοι σαφῆ
σημεῖα φαίνεις ἐσθλὸς εἰς ἡμᾶς γεγώς.
ὥσπερ γὰρ ἵππος εὐγενής, κἂν ᾖ γέρων,
ἐν τοῖσι δεινοῖς θυμὸν οὐκ ἀπώλεσεν,
ἀλλʼ ὀρθὸν οὖς ἵστησιν, ὡσαύτως δὲ σὺ
ἡμᾶς τʼ ὀτρύνεις καὐτὸς ἐν πρώτοις ἕπει.
τοιγὰρ τὰ μὲν δόξαντα δηλώσω, σὺ δὲ
ὀξεῖαν ἀκοὴν τοῖς ἐμοῖς λόγοις διδούς,
εἰ μή τι καιροῦ τυγχάνω, μεθάρμοσον.
ἐγὼ γὰρ ἡνίχʼ ἱκόμην τὸ Πυθικὸν
μαντεῖον, ὡς μάθοιμʼ ὅτῳ τρόπῳ πατρὶ
δίκας ἀροίμην τῶν φονευσάντων πάρα,
χρῇ μοι τοιαῦθʼ ὁ Φοῖβος ὧν πεύσει τάχα·
ἄσκευον αὐτὸν ἀσπίδων τε καὶ στρατοῦ
δόλοισι κλέψαι χειρὸς ἐνδίκους σφαγάς.
ὅτʼ οὖν τοιόνδε χρησμὸν εἰσηκούσαμεν,
σὺ μὲν μολών, ὅταν σε καιρὸς εἰσάγῃ,
δόμων ἔσω τῶνδʼ, ἴσθι πᾶν τὸ δρώμενον,
ὅπως ἂν εἰδὼς ἡμὶν ἀγγείλῃς σαφῆ.
οὐ γάρ σε μὴ γήρᾳ τε καὶ χρόνῳ μακρῷ
γνῶσʼ, οὐδʼ ὑποπτεύσουσιν ὧδʼ ἠνθισμένον.
λόγῳ δὲ χρῶ τοιῷδʼ, ὅτι ξένος μὲν εἶ
Φωκέως παρʼ ἀνδρὸς Φανοτέως ἥκων· ὃ γὰρ
μέγιστος αὐτοῖς τυγχάνει δορυξένων.
ἄγγελλε δʼ ὅρκον  προστιθεὶς ὁθούνεκα
τέθνηκʼ Ὀρέστης ἐξ ἀναγκαίας τύχης,
ἄθλοισι Πυθικοῖσιν ἐκ τροχηλάτων
δίφρων κυλισθείς· ὧδʼ ὁ μῦθος ἑστάτω.
ἡμεῖς δὲ πατρὸς τύμβον, ὡς ἐφίετο,
λοιβαῖσι πρῶτον καὶ καρατόμοις χλιδαῖς
στέψαντες εἶτʼ ἄψορρον ἥξομεν πάλιν,
τύπωμα χαλκόπλευρον ἠρμένοι χεροῖν,
ὃ καὶ σὺ θάμνοις οἶσθά που κεκρυμμένον,
ὅπως λόγῳ κλέπτοντες ἡδεῖαν φάτιν
φέρωμεν αὐτοῖς, τοὐμὸν ὡς ἔρρει δέμας
φλογιστὸν ἤδη καὶ κατηνθρακωμένον.
τί γάρ με λυπεῖ τοῦθʼ, ὅταν λόγῳ θανὼν
ἔργοισι σωθῶ κἀξενέγκωμαι κλέος;
δοκῶ μέν, οὐδὲν ῥῆμα σὺν κέρδει κακόν.
ἤδη γὰρ εἶδον πολλάκις καὶ τοὺς σοφοὺς
λόγῳ μάτην θνῄσκοντας· εἶθʼ, ὅταν δόμους
ἔλθωσιν αὖθις, ἐκτετίμηνται πλέον·
ὡς κἄμʼ ἐπαυχῶ τῆσδε τῆς φήμης ἄπο
δεδορκότʼ ἐχθροῖς ἄστρον ὣς λάμψειν ἔτι.
ἀλλʼ, ὦ πατρῴα γῆ θεοί τʼ ἐγχώριοι,
δέξασθέ μʼ εὐτυχοῦντα ταῖσδε ταῖς ὁδοῖς,
σύ τʼ, ὦ πατρῷον δῶμα· σοῦ γὰρ ἔρχομαι
δίκῃ καθαρτὴς πρὸς θεῶν ὡρμημένος·
καὶ μή μʼ ἄτιμον τῆσδʼ ἀποστείλητε γῆς,
ἀλλʼ ἀρχέπλουτον καὶ καταστάτην δόμων.
εἴρηκα μέν νυν ταῦτα· σοὶ δʼ ἤδη, γέρον,
τὸ σὸν μελέσθω βάντι φρουρῆσαι χρέος.
νὼ δʼ ἔξιμεν· καιρὸς γάρ, ὅσπερ ἀνδράσιν
μέγιστος ἔργου παντός ἐστʼ ἐπιστάτης.
ἆρʼ ἐστὶν ἡ δύστηνος Ἠλέκτρα· θέλεις
μείνωμεν αὐτοῦ κἀπακούσωμεν  γόων;
ἆρʼ, ὦ γυναῖκες, ὀρθά τʼ εἰσηκούσαμεν
ὀρθῶς θʼ ὁδοιποροῦμεν ἔνθα χρῄζομεν;
Αἴγισθον ἔνθʼ ᾤκηκεν ἱστορῶ πάλαι.
τίς οὖν ἂν ὑμῶν τοῖς ἔσω φράσειεν ἂν
ἡμῶν ποθεινὴν κοινόπουν παρουσίαν;
ἴθʼ, ὦ γύναι, δήλωσον εἰσελθοῦσʼ ὅτι
Φωκῆς ματεύουσʼ ἄνδρες Αἴγισθόν τινες,
οὐκ οἶδα τὴν σὴν κληδόνʼ· ἀλλά μοι γέρων
ἐφεῖτʼ Ὀρέστου Στρόφιος ἀγγεῖλαι πέρι.
φέροντες αὐτοῦ σμικρὰ λείψανʼ ἐν βραχεῖ
τεύχει θανόντος, ὡς ὁρᾷς, κομίζομεν.
εἴπερ τι κλαίεις τῶν Ὀρεστείων κακῶν,
τόδʼ ἄγγος ἴσθι σῶμα τοὐκείνου στέγον.
δόθʼ, ἥτις ἐστί, προσφέροντες· οὐ γὰρ ὡς
ἐν δυσμενείᾳ γʼ οὖσʼ ἐπαιτεῖται τάδε,
ἀλλʼ ἢ φίλων τις ἢ πρὸς αἵματος φύσιν.
φεῦ φεῦ.  τί λέξω; ποῖ λόγων ἀμηχανῶν
ἔλθω; κρατεῖν γὰρ οὐκέτι γλώσσης σθένω.
ἦ σὸν τὸ κλεινὸν εἶδος Ἠλέκτρας τόδε;
οἴμοι ταλαίνης ἆρα τῆσδε συμφορᾶς.
ὦ σῶμʼ ἀτίμως κἀθέως ἐφθαρμένον.
φεῦ τῆς ἀνύμφου δυσμόρου τε σῆς τροφῆς,
ὡς οὐκ ἄρʼ ᾔδη τῶν ἐμῶν οὐδὲν κακῶν.
ὁρῶν σε πολλοῖς ἐμπρέπουσαν ἄλγεσιν.
καὶ πῶς γένοιτʼ   ἂν τῶνδʼ ἔτʼ ἐχθίω βλέπειν;
τοῖς τοῦ; πόθεν τοῦτʼ ἐξεσήμηνας κακόν;
τίς γάρ σʼ ἀνάγκῃ τῇδε προτρέπει βροτῶν;
τί δρῶσα; πότερα χερσὶν ἢ λύμῃ βίου;
οὐδʼ οὑπαρήξων οὐδʼ ὁ κωλύσων πάρα;
ὦ δύσποτμʼ, ὡς ὁρῶν σʼ ἐποικτίρω πάλαι.
μόνος γὰρ ἥκω τοῖς ἴσοις ἀλγῶν κακοῖς.
ἐγὼ φράσαιμʼ ἄν, εἰ τὸ τῶνδʼ εὔνουν πάρα.
μέθες τόδʼ ἄγγος νῦν, ὅπως τὸ πᾶν μάθῃς.
πείθου λέγοντι κοὐχ ἁμαρτήσει ποτέ.
οὔ φημʼ ἐάσειν.
εὔφημα φώνει· πρὸς δίκης γὰρ οὐ στένεις.
οὔ σοι προσήκει τήνδε προσφωνεῖν φάτιν.
ἄτιμος οὐδενὸς σύ· τοῦτο δʼ οὐχὶ σόν.
ἀλλʼ οὐκ Ὀρέστου, πλὴν λόγῳ γʼ ἠσκημένον.
οὐκ ἔστι· τοῦ γὰρ ζῶντος οὐκ ἔστιν τάφος.
ψεῦδος οὐδὲν ὧν λέγω.
εἴπερ ἔμψυχός γʼ ἐγώ.
τήνδε προσβλέψασά μου
σφραγῖδα πατρὸς ἔκμαθʼ εἰ σαφῆ λέγω.
φίλτατον, συμμαρτυρῶ.
μηκέτʼ ἄλλοθεν πύθῃ,
ὡς τὰ λοίπʼ ἔχοις ἀεί.
πάρεσμεν· ἀλλὰ σῖγʼ ἔχουσα πρόσμενε.
σιγᾶν ἄμεινον, μή τις ἔνδοθεν κλύῃ.
ὅρα γε μὲν δὴ κἀν γυναιξὶν ὡς Ἄρης
ἔνεστιν· εὖ δʼ ἔξοισθα πειραθεῖσά που.
ἔξοιδα, παῖ, ταῦτʼ· ἀλλʼ ὅταν παρουσία
φράζῃ, τότʼ ἔργων τῶνδε μεμνῆσθαι χρεών.
ξύμφημι κἀγώ· τοιγαροῦν σῴζου τόδε.
οὗ μή ʼστι καιρὸς μὴ μακρὰν βούλου λέγειν.
τότʼ εἶδες, εὖτε  θεοί μʼ ἐπώτρυναν μολεῖν

τὰ μέν σʼ ὀκνῶ χαίρουσαν εἰργαθεῖν, τὰ δὲ
δέδοικα λίαν ἡδονῇ νικωμένην.
τί μὴ ποήσω;
ἦ κάρτα κἂν ἄλλοισι θυμοίμην ἰδών.
τί μὴν οὔ;
τὰ μὲν περισσεύοντα τῶν λόγων ἄφες,
καὶ μήτε μήτηρ ὡς κακὴ δίδασκέ με,
μήθʼ ὡς πατρῴαν κτῆσιν Αἴγισθος δόμων
ἀντλεῖ, τὰ δʼ ἐκχεῖ, τὰ δὲ διασπείρει μάτην·
χρόνου γὰρ ἄν σοι καιρὸν ἐξείργοι λόγος.
ἃ δʼ ἁρμόσει μοι τῷ παρόντι νῦν χρόνῳ
σήμαινʼ, ὅπου φανέντες ἢ κεκρυμμένοι
γελῶντας ἐχθροὺς παύσομεν τῇ νῦν ὁδῷ.
οὕτω δʼ ὅπως μήτηρ σε μὴ ʼπιγνώσεται
φαιδρῷ προσώπῳ νῷν ἐπελθόντοιν δόμους·
ἀλλʼ ὡς ἐπʼ ἄτῃ τῇ μάτην λελεγμένῃ
στέναζʼ· ὅταν γὰρ εὐτυχήσωμεν, τότε
χαίρειν παρέσται καὶ γελᾶν ἐλευθέρως.
σιγᾶν ἐπῄνεσʼ ὡς ἐπʼ ἐξόδῳ κλύω τῶν ἔνδοθεν χωροῦντος.
πῶς οὖν ἔχει τἀντεῦθεν εἰσιόντι μοι;
ἤγγειλας, ὡς ἔοικεν, ὡς τεθνηκότα.
χαίρουσιν οὖν τούτοισιν; ἢ τίνες λόγοι;
οὐχὶ ξυνίης;
οὐκ οἶσθʼ ὅτῳ μʼ ἔδωκας εἰς χέρας ποτέ;
οὗ τὸ Φωκέων πέδον
ὑπεξεπέμφθην σῇ προμηθίᾳ χεροῖν.
ὅδʼ ἐστί· μή μʼ ἔλεγχε πλείοσιν λόγοις.
οὐκ ἂν μακρῶν ἔθʼ ἡμὶν οὐδὲν ἂν λόγων,
Πυλάδη, τόδʼ εἴη τοὔργον, ἀλλʼ ὅσον τάχος
χωρεῖν ἔσω, πατρῷα προσκύσανθʼ ἕδη
θεῶν, ὅσοιπερ πρόπυλα ναίουσιν τάδε.
τἀν δόμοισι μὲν
καλῶς, Ἀπόλλων εἰ καλῶς ἐθέσπισεν.
μηκέτʼ ἐκφοβοῦ
μητρῷον ὥς σε λῆμʼ ἀτιμάσει ποτέ.
εἰσορᾶτε ποῦ τὸν ἄνδρʼ;
θάρσει· τελοῦμεν.
καὶ δὴ βέβηκα.
αὐτὸς σὺ βάσταζʼ· οὐκ ἐμὸν τόδʼ, ἀλλὰ σόν,
τὸ ταῦθʼ ὁρᾶν τε καὶ προσηγορεῖν φίλως.
αὕτη πέλας σοῦ· μηκέτʼ ἄλλοσε σκόπει.
τίνα φοβεῖ; τίνʼ ἀγνοεῖς;
οὐ γὰρ αἰσθάνει πάλαι
ζῶντας θανοῦσιν οὕνεκʼ ἀνταυδᾷς ἴσα;
καὶ μάντις ὢν ἄριστος ἐσφάλλου πάλαι.
χωροῖς ἂν εἴσω σὺν τάχει· λόγων γὰρ οὐ
νῦν ἐστιν ἁγών, ἀλλὰ σῆς ψυχῆς πέρι.
μὴ τάσσε· χώρει δʼ ἔνθαπερ κατέκτανες
πατέρα τὸν ἀμόν, ὡς ἂν ἐν ταὐτῷ θάνῃς.
τὰ γοῦν σʼ· ἐγώ σοι μάντις εἰμὶ τῶνδʼ ἄκρος.
πόλλʼ ἀντιφωνεῖς, ἡ δʼ ὁδὸς βραδύνεται.
ἀλλʼ ἕρφʼ.
σοὶ βαδιστέον πάρος.
μὴ μὲν οὖν καθʼ ἡδονὴν
θάνῃς· φυλάξαι δεῖ με τοῦτό σοι πικρόν.
χρῆν δʼ εὐθὺς εἶναι τήνδε τοῖς πᾶσιν δίκην,
ὅστις πέρα πράσσειν τι τῶν νόμων θέλει,
κτείνειν· τὸ γὰρ πανοῦργον οὐκ ἂν ἦν πολύ.
