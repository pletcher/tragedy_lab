σὲ τὸν σοφιστήν, τὸν πικρῶς ὑπέρπικρον,
τὸν ἐξαμαρτόντʼ εἰς θεοὺς ἐφημέροις
πορόντα τιμάς, τὸν πυρὸς κλέπτην λέγω·
πατὴρ ἄνωγέ σʼ οὕστινας κομπεῖς γάμους
αὐδᾶν, πρὸς ὧν ἐκεῖνος ἐκπίπτει κράτους.
καὶ ταῦτα μέντοι μηδὲν αἰνικτηρίως,
ἀλλʼ αὔθʼ ἕκαστα φράζε· μηδέ μοι διπλᾶς
ὁδούς, Προμηθεῦ, προσβάλῃς· ὁρᾷς δʼ ὅτι
Ζεὺς τοῖς τοιούτοις οὐχὶ μαλθακίζεται.
τοιοῖσδε μέντοι καὶ πρὶν αὐθαδίσμασιν
ἐς τάσδε σαυτὸν πημονὰς καθώρμισας.
κρεῖσσον γὰρ οἶμαι τῇδε λατρεύειν πέτρᾳ
ἢ πατρὶ φῦναι Ζηνὶ πιστὸν ἄγγελον.
χλιδᾶν ἔοικας τοῖς παροῦσι πράγμασι.
ἦ κἀμὲ γάρ τι συμφοραῖς ἐπαιτιᾷ;
κλύω σʼ ἐγὼ μεμηνότʼ οὐ σμικρὰν νόσον.
εἴης φορητὸς οὐκ ἄν, εἰ πράσσοις καλῶς.
ὤμοι; τόδε Ζεὺς τοὔπος οὐκ ἐπίσταται.
καὶ μὴν σύ γʼ οὔπω σωφρονεῖν ἐπίστασαι.
ἐρεῖν ἔοικας οὐδὲν ὧν χρῄζει πατήρ.
ἐκερτόμησας δῆθεν ὡς παῖδʼ ὄντα με.
ὅρα νυν εἴ σοι ταῦτʼ ἀρωγὰ φαίνεται.
τόλμησον, ὦ μάταιε, τόλμησόν ποτε
πρὸς τὰς παρούσας πημονὰς ὀρθῶς φρονεῖν,
λέγων ἔοικα πολλὰ καὶ μάτην ἐρεῖν·
τέγγῃ γὰρ οὐδὲν οὐδὲ μαλθάσσῃ λιταῖς
ἐμαῖς· δακὼν δὲ στόμιον ὡς νεοζυγὴς
πῶλος βιάζῃ καὶ πρὸς ἡνίας μάχῃ.
ἀτὰρ σφοδρύνῃ γʼ ἀσθενεῖ σοφίσματι·
αὐθαδία γὰρ τῷ φρονοῦντι μὴ καλῶς
αὐτὴ καθʼ αὑτὴν οὐδενὸς μεῖζον σθένει.
σκέψαι δʼ, ἐὰν μὴ τοῖς ἐμοῖς πεισθῇς λόγοις,
οἷός σε χειμὼν καὶ κακῶν τρικυμία
ἔπεισʼ ἄφυκτος · πρῶτα μὲν γὰρ ὀκρίδα
φάραγγα βροντῇ καὶ κεραυνίᾳ φλογὶ
πατὴρ σπαράξει τήνδε, καὶ κρύψει δέμας
τὸ σόν, πετραία δʼ ἀγκάλη σε βαστάσει.
μακρὸν δὲ μῆκος ἐκτελευτήσας χρόνου
ἄψορρον ἥξεις εἰς φάος· Διὸς δέ τοί
πτηνὸς κύων, δαφοινὸς αἰετός, λάβρως
διαρταμήσει σώματος μέγα ῥάκος,
ἄκλητος ἕρπων δαιταλεὺς πανήμερος,
κελαινόβρωτον δʼ ἧπαρ ἐκθοινήσεται.
τοιοῦδε μόχθου τέρμα μή τι προσδόκα,
πρὶν ἂν θεῶν τις διάδοχος τῶν σῶν πόνων
φανῇ, θελήσῃ τʼ εἰς ἀναύγητον μολεῖν
Ἅιδην κνεφαῖά τʼ ἀμφὶ Ταρτάρου βάθη.
πρὸς ταῦτα βούλευʼ· ὡς ὅδʼ οὐ πεπλασμένος
ὁ κόμπος, ἀλλὰ καὶ λίαν εἰρημένος ·
ψευδηγορεῖν γὰρ οὐκ ἐπίσταται στόμα
τὸ Δῖον, ἀλλὰ πᾶν ἔπος τελεῖ· σὺ δὲ
πάπταινε καὶ φρόντιζε, μηδʼ αὐθαδίαν
εὐβουλίας ἀμείνονʼ ἡγήσῃ ποτέ.
τοιάδε μέντοι τῶν φρενοπλήκτων
βουλεύματʼ ἔπη τʼ ἔστιν ἀκοῦσαι.
τί γὰρ ἐλλείπει μὴ οὐ παραπαίειν
ἡ τοῦδʼ εὐχή; τί χαλᾷ μανιῶν;
ἀλλʼ οὖν ὑμεῖς γʼ αἱ πημοσύναις
συγκάμνουσαι ταῖς τοῦδε τόπων
μετά ποι χωρεῖτʼ ἐκ τῶνδε θοῶς,
μὴ φρένας ὑμῶν ἠλιθιώσῃ
βροντῆς μύκημʼ ἀτέραμνον.
ἀλλʼ οὖν μέμνησθʼ ἁγὼ προλέγω
μηδὲ πρὸς ἄτης θηραθεῖσαι
μέμψησθε τύχην, μηδέ ποτʼ εἴπηθʼ
ὡς Ζεὺς ὑμᾶς εἰς ἀπρόοπτον
πῆμʼ εἰσέβαλεν· μὴ δῆτʼ αὐταὶ δʼ
ὑμᾶς αὐτάς. εἰδυῖαι γὰρ
κοὐκ ἐξαίφνης οὐδὲ λαθραίως
εἰς ἀπέρατον δίκτυον ἄτης
ἐμπλεχθήσεσθʼ ὑπʼ ἀνοίας.
