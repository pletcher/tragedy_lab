Ἀσιάδες βάκχαι —
φέρομεν ἐξ ὀρέων
ἕλικα νεότομον ἐπὶ μέλαθρα,
μακάριον θήραν.
ἔμαρψα τόνδʼ ἄνευ βρόχων
λέοντος ἀγροτέρου νέον ἶνιν·
ὡς ὁρᾶν πάρα.
Κιθαιρὼν
κατεφόνευσέ νιν.
πρῶτον ἐμὸν τὸ γέρας.
μάκαιρʼ Ἀγαύη κλῃζόμεθʼ ἐν θιάσοις.
τὰ Κάδμου
γένεθλα
μετʼ ἐμὲ μετʼ ἐμὲ τοῦδʼ
ἔθιγε θηρός· εὐτυχής γʼ ἅδʼ ἄγρα.
μέτεχέ νυν θοίνας.
νέος ὁ μόσχος ἄρ-
τι γένυν ὑπὸ κόρυθʼ ἁπαλότριχα
κατάκομον θάλλει.
ὁ Βάκχιος κυναγέτας
σοφὸς σοφῶς ἀνέπηλʼ ἐπὶ θῆρα
τόνδε μαινάδας.
ἐπαινεῖς;
τάχα δὲ Καδμεῖοι
ματέρʼ ἐπαινέσεται,
λαβοῦσαν ἄγραν τάνδε λεοντοφυῆ.
περισσῶς.
γέγηθα,
μεγάλα μεγάλα καὶ
φανερὰ τᾷδʼ ἄγρᾳ κατειργασμένα.
ὦ καλλίπυργον ἄστυ Θηβαίας χθονὸς
ναίοντες, ἔλθεθʼ ὡς ἴδητε τήνδʼ ἄγραν,
Κάδμου θυγατέρες θηρὸς ἣν ἠγρεύσαμεν,
οὐκ ἀγκυλητοῖς Θεσσαλῶν στοχάσμασιν,
οὐ δικτύοισιν, ἀλλὰ λευκοπήχεσι
χειρῶν ἀκμαῖσιν. κᾆτα κομπάζειν χρεὼν
καὶ λογχοποιῶν ὄργανα κτᾶσθαι μάτην;
ἡμεῖς δέ γʼ αὐτῇ χειρὶ τόνδε θʼ εἵλομεν,
χωρίς τε θηρὸς ἄρθρα διεφορήσαμεν.
ποῦ μοι πατὴρ ὁ πρέσβυς; ἐλθέτω πέλας.
Πενθεύς τʼ ἐμὸς παῖς ποῦ ʼστιν; αἰρέσθω λαβὼν
πηκτῶν πρὸς οἴκους κλιμάκων προσαμβάσεις,
ὡς πασσαλεύσῃ κρᾶτα τριγλύφοις τόδε
λέοντος ὃν πάρειμι θηράσασʼ ἐγώ.
πάτερ, μέγιστον κομπάσαι πάρεστί σοι,
πάντων ἀρίστας θυγατέρας σπεῖραι μακρῷ
θνητῶν· ἁπάσας εἶπον, ἐξόχως δʼ ἐμέ,
ἣ τὰς παρʼ ἱστοῖς ἐκλιποῦσα κερκίδας
ἐς μείζονʼ ἥκω, θῆρας ἀγρεύειν χεροῖν.
φέρω δʼ ἐν ὠλέναισιν, ὡς ὁρᾷς, τάδε
λαβοῦσα τἀριστεῖα, σοῖσι πρὸς δόμοις
ὡς ἀγκρεμασθῇ· σὺ δέ, πάτερ, δέξαι χεροῖν·
γαυρούμενος δὲ τοῖς ἐμοῖς ἀγρεύμασιν
κάλει φίλους ἐς δαῖτα· μακάριος γὰρ εἶ,
μακάριος, ἡμῶν τοιάδʼ ἐξειργασμένων.
ὡς δύσκολον τὸ γῆρας ἀνθρώποις ἔφυ
ἔν τʼ ὄμμασι σκυθρωπόν. εἴθε παῖς ἐμὸς
εὔθηρος εἴη, μητρὸς εἰκασθεὶς τρόποις,
ὅτʼ ἐν νεανίαισι Θηβαίοις ἅμα
θηρῶν ὀριγνῷτʼ· ἀλλὰ θεομαχεῖν μόνον
οἷός τʼ ἐκεῖνος. νουθετητέος, πάτερ,
σοὐστίν. τίς αὐτὸν δεῦρʼ ἂν ὄψιν εἰς ἐμὴν
καλέσειεν, ὡς ἴδῃ με τὴν εὐδαίμονα;
τί δʼ οὐ καλῶς τῶνδʼ ἢ τί λυπηρῶς ἔχει;
ἰδού· τί μοι τόνδʼ ἐξυπεῖπας εἰσορᾶν;
λαμπρότερος ἢ πρὶν καὶ διειπετέστερος.
οὐκ οἶδα τοὔπος τοῦτο. γίγνομαι δέ πως
ἔννους, μετασταθεῖσα τῶν πάρος φρενῶν.
ὡς ἐκλέλησμαί γʼ ἃ πάρος εἴπομεν, πάτερ.
Σπαρτῷ μʼ ἔδωκας, ὡς λέγουσʼ, Ἐχίονι.
Πενθεύς, ἐμῇ τε καὶ πατρὸς κοινωνίᾳ.
λέοντος, ὥς γʼ ἔφασκον αἱ θηρώμεναι.
ἔα, τί λεύσσω; τί φέρομαι τόδʼ ἐν χεροῖν;
ὁρῶ μέγιστον ἄλγος ἡ τάλαινʼ ἐγώ.
οὔκ, ἀλλὰ Πενθέως ἡ τάλαινʼ ἔχω κάρα.
τίς ἔκτανέν νιν;—πῶς ἐμὰς ἦλθεν χέρας;
λέγʼ, ὡς τὸ μέλλον καρδία πήδημʼ ἔχει.
ποῦ δʼ ὤλετʼ; ἦ κατʼ οἶκον; ἢ ποίοις τόποις;
τί δʼ ἐς Κιθαιρῶνʼ ἦλθε δυσδαίμων ὅδε;
ἡμεῖς δʼ ἐκεῖσε τίνι τρόπῳ κατήραμεν;
Διόνυσος ἡμᾶς ὤλεσʼ, ἄρτι μανθάνω.
τὸ φίλτατον δὲ σῶμα ποῦ παιδός, πάτερ;
ἦ πᾶν ἐν ἄρθροις συγκεκλῃμένον καλῶς;
Πενθεῖ δὲ τί μέρος ἀφροσύνης προσῆκʼ ἐμῆς;
ὦ πάτερ, ὁρᾷς γὰρ τἄμʼ ὅσῳ μετεστράφη

αἰαῖ, δέδοκται, πρέσβυ, τλήμονες φυγαί.
ὦ πάτερ, ἐγὼ δὲ σοῦ στερεῖσα φεύξομαι.
ποῖ γὰρ τράπωμαι πατρίδος ἐκβεβλημένη;
χαῖρʼ, ὦ μέλαθρον, χαῖρʼ, ὦ πατρία
πόλις· ἐκλείπω σʼ ἐπὶ δυστυχίᾳ
φυγὰς ἐκ θαλάμων.
στένομαί σε, πάτερ.
δεινῶς γὰρ τάνδʼ αἰκείαν
Διόνυσος ἄναξ τοὺς σοὺς εἰς
οἴκους ἔφερεν.
χαῖρε, πάτερ, μοι.
ἄγετʼ, ὦ πομποί, με κασιγνήτας
ἵνα συμφυγάδας ληψόμεθʼ οἰκτράς.
ἔλθοιμι δʼ ὅπου
μήτε Κιθαιρὼν ἔμʼ ἴδοι μιαρὸς
μήτε Κιθαιρῶνʼ ὄσσοισιν ἐγώ,
μήθʼ ὅθι θύρσου μνῆμʼ ἀνάκειται·
Βάκχαις δʼ ἄλλαισι μέλοιεν.
