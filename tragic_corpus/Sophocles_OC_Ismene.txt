ὦ δισσὰ πατρὸς καὶ κασιγνήτης ἐμοὶ
ἥδιστα προσφωνήμαθʼ, ὡς ὑμᾶς μόλις
εὑροῦσα λύπῃ δεύτερον μόλις βλέπω.
ὦ πάτερ δύσμοιρʼ ὁρᾶν.
οὐκ ἄνευ μόχθου γέ μοι.
θιγγάνω δυοῖν ὁμοῦ.
ὦ δυσάθλιαι τροφαί.
δυσμόρου τʼ ἐμοῦ τρίτης.
σῇ, πάτερ, προμηθίᾳ.
καὶ λόγων γʼ αὐτάγγελος,
ξὺν ᾧπερ εἶχον οἰκετῶν πιστῷ μόνῳ.
εἴσʼ οὗπέρ εἰσι·  δεινὰ τἀν κείνοις τανῦν.
ἐγὼ τὰ μὲν παθήμαθʼ ἅπαθον, πάτερ,
ζητοῦσα τὴν σὴν ποῦ κατοικοίης τροφήν,
παρεῖσʼ ἐάσω·  δὶς γὰρ οὐχὶ βούλομαι
πονοῦσά τʼ ἀλγεῖν καὶ λέγουσʼ αὖθις πάλιν.
ἃ δʼ ἀμφὶ τοῖν σοῖν δυσμόροιν παίδοιν κακὰ
νῦν ἐστι, ταῦτα σημανοῦσʼ ἐλήλυθα.
πρὶν μὲν γὰρ αὐτοῖς ἦν ἔρως  Κρέοντί τε
θρόνους ἐᾶσθαι μηδὲ χραίνεσθαι πόλιν,
λόγῳ σκοποῦσι τὴν πάλαι γένους φθοράν,
οἵα κατέσχε τὸν σὸν ἄθλιον δόμον·
νῦν δʼ ἐκ θεῶν του κἀλιτηρίου  φρενὸς
εἰσῆλθε τοῖν τρὶς ἀθλίοιν ἔρις κακή,
ἀρχῆς λαβέσθαι καὶ κράτους τυραννικοῦ.
χὠ μὲν νεάζων καὶ χρόνῳ μείων γεγὼς
τὸν πρόσθε γεννηθέντα Πολυνείκη θρόνων
ἀποστερίσκει, κἀξελήλακεν πάτρας.
ὁ δʼ, ὡς καθʼ ἡμᾶς ἔσθʼ ὁ πληθύων λόγος,
τὸ κοῖλον Ἄργος βὰς φυγὰς προσλαμβάνει
κῆδός τε καινὸν καὶ ξυνασπιστὰς φίλους
ὡς αὐτίκʼ  Ἄργος ἢ τὸ Καδμείων πέδον
τιμῇ καθέξον ἢ πρὸς οὐρανὸν βιβῶν.
ταῦτʼ οὐκ ἀριθμός ἐστιν, ὦ πάτερ, λόγων,
ἀλλʼ ἔργα δεινά·  τοὺς δὲ σοὺς ὅπου  θεοὶ
πόνους κατοικτιοῦσιν οὐκ ἔχω μαθεῖν.
ἔγωγε τοῖς νὺν γʼ, ὦ πάτερ, μαντεύμασιν.
σὲ τοῖς ἐκεῖ ζητητὸν ἀνθρώποις ποτὲ
θανόντʼ ἔσεσθαι ζῶντά τʼ εὐσοίας  χάριν.
ἐν σοὶ τὰ κείνων  φασὶ γίγνεσθαι κράτη.
νῦν γὰρ θεοί σʼ ὀρθοῦσι, πρόσθε δʼ ὤλλυσαν.
καὶ μὴν Κρέοντά γʼ ἴσθι σοι τούτων χάριν
ἥξοντα βαιοῦ κοὐχὶ μυρίου χρόνου.
ὥς σʼ ἄγχι γῆς στήσωσι Καδμείας, ὅπως
κρατῶσι μὲν σοῦ, γῆς δὲ μὴ ʼμβαίνῃς ὅρων.
κείνοις ὁ τύμβος δυστυχῶν ὁ σὸς βαρύς.
τούτου χάριν τοίνυν σε προσθέσθαι πέλας
χώρας θέλουσι, μηδʼ ἵνʼ ἂν σαυτοῦ κρατοῖς.
ἀλλʼ οὐκ ἐᾷ τοὔμφυλον αἷμά σʼ, ὦ πάτερ.
ἔσται ποτʼ ἆρα τοῦτο Καδμείοις βάρος.
τῆς σῆς ὑπʼ ὀργῆς, σοῖς ὅταν στῶσιν τάφοις.
ἀνδρῶν θεωρῶν Δελφικῆς ἀφʼ ἑστίας.
ὥς φασιν οἱ μολόντες εἰς Θήβης πέδον.
ἄμφω γʼ ὁμοίως, κἀξεπίστασθον καλῶς.
ἀλγῶ κλύουσα ταῦτʼ  ἐγώ, φέρω δʼ  ὅμως.
ἀλλʼ εἶμʼ ἐγὼ τελοῦσα·  τὸν τόπον δʼ ἵνα
χρῆσταί μʼ ἐφευρεῖν, τοῦτο βούλομαι μαθεῖν.
χωροῖμʼ ἂν ἐς τόδʼ·  Ἀντιγόνη, σὺ δʼ ἐνθάδε
φύλασσε πατέρα τόνδε·  τοῖς τεκοῦσι γὰρ
οὐδʼ εἰ πονεῖ τις, δεῖ  πόνου μνήμην ἔχειν.
οὐ κάτοιδα.  κατά με φόνιος
Ἀΐδας ἕλοι πατρὶ ξυνθανεῖν γεραιῷ
τάλαιναν, ὡς ἔμοιγʼ ὁ μέλλων βίος οὐ βιωτός.
ὦ τάλαινα, τίς ἄρα με πότμος αὖθις ὧδʼ


ἐπαμμένει σέ τʼ, ὦ φίλα, τὰς πατρὸς ὧδʼ ἐρήμας;
ὡς τί ῥέξομεν;
τίς;
τίνος;
θέμις δὲ πῶς τάδʼ ἐστί; μῶν
οὐχ ὁρᾷς;
καὶ τόδʼ, ὡς
ἄταφος ἔπιτνε δίχα τε παντός.
αἰαῖ, δυστάλαινα, ποῦ δῆτʼ
αὖθις ὧδʼ ἔρημος ἄπορος
αἰῶνα τλάμονʼ ἕξω;
