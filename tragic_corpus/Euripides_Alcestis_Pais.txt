ἰώ μοι τύχας. μαῖα δὴ κάτω
βέβακεν, οὐκέτ’ ἔστιν, ὦ
πάτερ, ὑφ’ ἁλίῳ.
προλιποῦσα δ’ ἀμὸν
βίον ὠρφάνισσε τλάμων.
ἴδε γὰρ ἴδε βλέφαρον καὶ παρατόνους χέρας.
ὑπάκουσον ἄκουσον, ὦ μᾶτερ, ἀντιάζω.
ἐγώ σ’ ἐγώ, μᾶτερ,
καλοῦμαί σ’ ὁ σὸς ποτὶ σοῖσι πίτ-
στόμασιν νεοσσός.
νέος ἐγώ, πάτερ, λείπομαι φίλας
μονόστολός τε ματρός· ὦ
σχέτλια δὴ παθὼν
ἐγὼ ἐργὰ . .,
σύ τέ μοι σύγκασι κούρα
συνέτλας·  ὦ πάτερ,
ἀνόνατ’ ἀνόνατ’ ἐνύμφευσας, οὐδὲ γήρως
ἔβας τέλος σὺν τᾷδʼ·
ἔφθιτο γὰρ πάρος· οἰχομένας δὲ σοῦ,
μᾶτερ, ὄλωλεν οἶκος.
