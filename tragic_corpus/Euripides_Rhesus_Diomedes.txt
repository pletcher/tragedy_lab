οὔκ, ἀλλὰ δεσμὰ πωλικῶν ἐξ ἀντύγων
κλάζει σιδήρου· κἀμέ τοι, πρὶν ᾐσθόμην
δεσμῶν ἀραγμὸν ἱππικῶν, ἔδυ φόβος.
φυλάξομαί τοι κἀν σκότῳ τιθεὶς πόδα.
Φοῖβον Δόλωνος οἶδα σύμβολον κλύων.
καὶ μὴν Δόλων γε τάσδʼ ἔφραζεν Ἕκτορος
κοίτας, ἐφʼ ᾧπερ ἔγχος εἵλκυσται τόδε.
ἴσως ἐφʼ ἡμῖν μηχανὴν στήσων τινά.
τί δῆτʼ, Ὀδυσσεῦ, δρῶμεν; οὐ γὰρ ηὕρομεν
τὸν ἄνδρʼ ἐν εὐναῖς, ἐλπίδων δʼ ἡμάρτομεν.
οὐκ οὖν ἐπʼ Αἰνέαν ἢ τὸν ἔχθιστον Φρυγῶν
Πάριν μολόντε χρὴ καρατομεῖν ξίφει;
αἰσχρόν γε μέντοι ναῦς ἐπʼ Ἀργείων μολεῖν
δράσαντε μηδὲν πολεμίους νεώτερον.
πείθεις, πάλιν στείχωμεν· εὖ δʼ εἴη τυχεῖν.
ἐγὼ φονεύσω, πωλοδαμνήσεις δὲ σύ·
τρίβων γὰρ εἶ τὰ κομψὰ καὶ νοεῖν σοφός.
χρὴ δʼ ἄνδρα τάσσειν οὗ μάλιστʼ ἂν ὠφελοῖ.
πότερα σὺν ἄλλοις ἢ μόνος πορεύεται;
οὐκ οὖν ὑπάρχειν τόνδε κατθανόντα χρή;
